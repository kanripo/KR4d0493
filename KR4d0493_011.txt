# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_009-1a>
#+PROPERTY: JUAN 11

<md:KR4d0493_SBCK_010-16b>¶
<md:KR4d0493_SBCK_011-1a>¶
<pb:KR4d0493_WYG_011-1a>
欽定四庫全書
　道園學古錄卷十一
　　　　　　¶　　　　　　　元　虞集　撰
　¶跋
　　朱文公白鹿洞賦草跋¶
昔者文公先生既重作白鹿洞書院屬吕成公記之而
又自¶作此賦豈無意於其間乎某嘗泛彭蠡登匡廬升
斯堂三復¶於斯文矣於所謂誠眀兩進敬義偕立凛然
<pb:KR4d0493_WYG_011-1b>
有遲莫無及之¶歎今夫荒閒寂寞之濵朝誦暮絃者豈
無其人哉安知其不¶與愚同此感也今此篇輯錄文公
全書者以冠諸首家傳而¶人誦之則固有不待皆至乎
白鹿者平章迂軒趙公之㓜子¶乃購得其稿本觀其草
具之謹改定之精尤足想見其意度¶他日請使善工摹
之而勒諸石以補洞中之闕庶後之覽者¶有所觀感豈
私玩云乎哉<md:KR4d0493_SBCK_011-1b>¶　　紡績圗跋
<pb:KR4d0493_WYG_011-2a>
昔時守令之門皆畫耕織之事豈獨勸其人民哉亦使
為吏¶者出入觀覽而知其本此卷豈無一二之遺乎然
而徒為篋¶笥之玩詠歎之資則亦末矣為豳詩者可風
可雅可頌其推¶致感動不其廣哉¶
　　約齋跋¶
約之為文從系葢束絲之文也故凡歛束之事舉借用
之如¶約束約信窮約之類是也易所謂納約自牖約信
也孔子所¶謂不可久處約窮約也此以事言者也即學
<pb:KR4d0493_WYG_011-2b>
而論之孔子所¶謂以約失之者鮮此約也不侈然自放
之意取乎歛束者也¶顔子之約禮謂其所知既博其要
在於復禮是約也猶云要¶也孟子謂曽子守約者對守
氣而言猶云守義守乎義則所¶守者約又謂反説約者
葢以説為言自博而説歸乎約耳此<md:KR4d0493_SBCK_011-2a>¶數者文義雖不大
相逺所指之地則異亦不得比而同之張¶公以約名齋
善擇言矣而愚也莫知其所主適而嘗見公之¶立朝政
事謀議如物在權如機應的其所謂以約御煩者耶¶或
<pb:KR4d0493_WYG_011-3a>
曰公晉人也晉俗尚儉公雖貴不忘其土風豈在斯乎¶
　　王逸老草書跋¶
宋太宗刻秘閣法帖晉魏書法後世猶得見之者以其
有此¶至大觀益精妙矣學書者始知上求古法于後南
渡講和即¶安思陵臨池之好尤篤一時内外大小之臣
聞風而起若王¶逸老草書殊有旭顛轉摺變態尤為内
廷稱賞然是後飛雲¶之禍雖慘而志恢復者愈堅禁偽
學者雖嚴而求性理者彌¶篤若逸老之書士大夫道之
<pb:KR4d0493_WYG_011-3b>
者絶少亦可念哉當是時吳興¶張謙仲亦髙年篆法甚
古隱於黄冠龜山先生嘗叙其所為¶書故其人名尤重
焉<md:KR4d0493_SBCK_011-2b>¶　　子昻墨竹跋¶
黄山谷云文湖州寫竹木用筆甚妙而作書乃不逮以
畫法¶作書則孰能禦之吳興乃以書法寫竹故望而知
其非他人¶所能及者云¶
　　安生送行詩後跋
<pb:KR4d0493_WYG_011-4a>
古人言活千人者後必有封平晉安氏能保聚鄉里於
屯艱¶之日豈啻千人然三傳至徳卿生遽以早孤而家
廢學成未¶見售而隨以兄喪歸此所謂感應之理非耶
今之世家大族¶常一廢而不復振者以子孫不學無術
故爾今生乃以善學¶聞且素冠之刺久興而生獨塟兄
以禮君子有知生之必大¶其家矣生嘗求為國子生而
不果六館之士非有一日之雅¶也乃能為歌詩以哀其
情而道其美張公秩滿家居而質疑¶之人户屨常滿此
<pb:KR4d0493_WYG_011-4b>
皆有古道風化之美者吾安得不感慨而<md:KR4d0493_SBCK_011-3a>¶并書之¶
　　題劉貢父蘇子瞻兄弟鄧潤甫曾子開孔文仲兄¶
　　　弟賡和竹詩墨蹟¶
元祐同朝諸賢歴官行事月日可考知者尚多七君子
偶以¶倡和同在此卷使人覽之有無窮之悲慨者何也
當時君子¶之多近古所未有同為君子而為道不同亦
古所未有故賁然¶文眀錯著曾見於一日而天下尠福
卒莫睹夫久大之徳業¶胥為摧敗淪喪而終不可復皆
<pb:KR4d0493_WYG_011-5a>
天也耶泰之初九以拔茅茹¶為吉而九二即以朋亡為
戒誠有憂患者之所為乎昔者君¶子皆嘗學之矣悲夫¶
　　跋王贊善遺事後¶
太子贊善王公受知¶世祖皇帝以正道經術輔翊<md:KR4d0493_SBCK_011-3b>¶裕皇
有古師傅之誼¶裕宗嘗問歴代治亂公以遼金事近接
耳目即為區别善惡¶而論著得失深切世用葢二十萬
言上之蔵其草於家不以¶示人國史紀述亦未及訪也
觀其受命於¶世祖者誠非徒加貴名以為具臣也哉¶世
<pb:KR4d0493_WYG_011-5b>
祖皇帝擇勲戚子弟學於公師道卓然及公從¶裕宗撫
軍青海始以諸生屬許文正名臣自是多學者而國¶學
之制興矣然世言國學者初不知肇始於公也¶世祖皇
帝将治厯頒正朔天下知公妙算術舉以命之公曰¶厯
法可知也非眀厯理不足與共事即請留許公於既退
而¶授時厯成公曰合南北為厯學者總古今厯法四十
餘家是¶厯無愧矣然必每嵗測驗修改然後不復有先
後時之弊而¶言厯者知守成式而已今四十餘年公之
<pb:KR4d0493_WYG_011-6a>
遺意莫或識之而<md:KR4d0493_SBCK_011-4a>¶遂謂公以陰陽名家尚得為知言也
哉予竊好論次舊事常¶以為非職守不敢越為之獨思
昔人之立志行事其精微畧¶不見白於後世誠亦君子
之所不忍者哉及得贊善家家傳¶於其孫植将約而志
之㑹植赴髙唐州判官行且有日故不¶暇為也姑為表
其當著於世而時人不能共知道者延祐三¶年三月甲
子太常博士虞某書¶
　　順菴銘跋
<pb:KR4d0493_WYG_011-6b>
尚書元公方著是銘偶與予論順之義水之行自源徂
流木¶之生自本而末皆順者也水激則悍木拔則仆所
遇則然非¶本不順也人之生何者不順哉而所遇有富
貴福澤貧賤憂¶戚之不齊於是處其變者摧敗困折常
若逆而難然而理當¶若是則安行之未始不順也是故
忠臣有殺身之仁孝子有¶底豫之道非有所矯激勉强
也誠以如是則乃所以為至順<md:KR4d0493_SBCK_011-4b>¶故也今李氏生當治平
之世時和嵗豐外無干戈征役之急¶内無饑饉夭閼之
<pb:KR4d0493_WYG_011-7a>
患而一家之間榖祿相仍則其所遇已有¶拂逆之事其
為順也豈不易哉雖然難言也真知理之所安¶斯順之
矣無以知理之至當而安之則昧於逆順之㡬者亦¶危
矣哉集嘗聞之矣傳曰成象之謂乾效法之謂坤大哉
乾¶乎坤之克配乎無疆者以順為其徳也天也者理也
充其所¶以順之者毫髪舉無違焉豈非賢人之盛者哉
於乎艱哉銘¶成因附識其説於後云¶
　　題趙樊川與張侯手書
<pb:KR4d0493_WYG_011-7b>
故樞宻樊川趙公手書七紙皆至元十五年間與栁城
張侯¶者也按張侯自著實記至元六年朝廷遣趙公使
日本張侯¶在行中或告張侯曰趙公好權喜殺勿與俱
也張侯曰吾以¶誠待之耳及行出入風濤之間深歴險
阻應變倉猝指顧合<md:KR4d0493_SBCK_011-5a>¶宜慷慨激揚卒以説下未服不測
之國趙公賴以成功而張¶侯聲名一曰赫然于朝宁矣
此趙張交際之事也書凡七手¶筆者亦往往一時草具
非有所矯揉撰飾之也而勸誡之辭¶子孫之託抄書足
<pb:KR4d0493_WYG_011-8a>
以見其好學而又慮其力有不足薦舉足¶以見其好賢
而又自慊以為僅能至是何其真也禮曰道合¶則服從
不合則去彼於君臣猶然況僚吏於所事乎今乃不¶異
家人父子則知張侯之所以得於趙公者槩可見矣後
世¶淺薄葢有朝受知遇夕而忽忘之者葢有之矣今蔵
其遺書¶以遺子孫者不啻若拱璧重寶則不謂之古誼
可乎自古豪¶傑之士有為于當世者常因其氣稟之近
才器之所能而發¶揮之其所以致用者不必同也然其
<pb:KR4d0493_WYG_011-8b>
成功卓然者類非小智¶淺量者所能然則二公之所存
或者葢不足以盡知之趙公¶行事具在太史張侯亡金
故家起家從諸老非出使則從軍<md:KR4d0493_SBCK_011-5b>¶皆有壮議竒績天下
既定歴治大都履要宦者三十餘年既¶老于家優㳺子
孫之奉以觀太平之盛時人未之或及嗚呼¶此可見¶世
祖皇帝建元之時人才若是其多者矣¶
　　題山谷書食時五觀¶
君子之道坐如尸立如齋瞬有存息有養一動靜通夢
<pb:KR4d0493_WYG_011-9a>
覺心¶無不在也食時之觀省察之一事也山谷老人之
示戒宻矣¶茍善用之誠修身之良藥彼冥然罔覺者固
無難焉而妄談¶法空謂世教為不足行者亦不可不以
善性比丘為戒也¶
　　子昻臨洛神賦跋¶
栁誠懸云子敬洛神賦人間合有數本今世所見唯自
嬉至¶飛十三行耳蔡君謨云子敬放肆豪邁與右軍差
異臨學之¶家必謹其辨矣松雪翁一筆全文好事者欲
<pb:KR4d0493_WYG_011-9b>
考王氏父子之<md:KR4d0493_SBCK_011-6a>¶法此其可觀者乎延祐中集從公在翰
林嘗出此賦真蹟九¶行見示有阜陵題字甚謹又三行
别得之云是賈似道購求¶北方者也計其嵗應是後此
書十餘年乃得之耳¶
　　王維輞川圗後¶
宋景文公著唐書列傳文法嚴簡其勢無由汎及㪚漫
而摩¶詰備載華子岡欹湖竹里館栁溪茱茰沜辛夷塢
之目何所¶不憚煩耶君子隱居以求其志行義以達其
<pb:KR4d0493_WYG_011-10a>
道隨所寓而自¶得焉必欲山水花木之勝則其志荒矣
是故文藝絶人髙韻¶天放而無卓然節操者志荒之罪
也宋公之意其殆有儆於¶玩物者乎善觀是圗者併以
是求之¶
　　所翁龍跋¶
右二龍陳所翁自題云六合縣齋所作也士君子受民
社之¶寄豈以弄戯翰墨為能事哉其必有託興者矣吾
聞君子之<md:KR4d0493_SBCK_011-6b>¶治乎斯民也作而新之如震斯驚時而化之
<pb:KR4d0493_WYG_011-10b>
如澤斯溥于以¶致雷雨滿盈之功于以成天地變化之
造是故勇以發至仁¶之心誠以通至神之迹則善體物
者矣欲觀龍之所以為靈¶陳侯之所以妙試以此求之
也乎¶
　　題張彬孝義手卷¶
昔者王道之行也以使斯民㓜者皆得其長老者皆得
其養¶鰥寡孤獨者皆有所依疲癃殘疾者皆有所仰生
者皆無憾¶於事育死者皆無憾於祭塟故曰有匹夫匹
<pb:KR4d0493_WYG_011-11a>
婦不得自盡者¶如已推而納諸溝中皆欲如是而後已
葢君子之學即王者¶之道也然而學者有不見用則道
有不得行於是退而施之¶于家以見焉此横渠張子欲
買田畫井以見井田之法者此¶其意也噫天下之本在
國國之本在家家之本在身未有施¶之於其家父兄子
弟親戚骨肉之不知恤而能推之一國天<md:KR4d0493_SBCK_011-7a>¶下者也觀乎
承㫖劉公所書張彬氏之事而竊有感焉天質¶之美若
張彬氏多矣使各有以盡其理一分殊之義相觀而¶善
<pb:KR4d0493_WYG_011-11b>
焉則不徒頌張氏之美而聖朝風化之盛将不勝其歌¶
詠矣¶
　　金壇李氏唐誥跋¶
金壇李氏唐大鄭王之裔也(髙祖子有鄭恵王别/為小鄭王¶此故云大)有武
徳以來十八世誥勑百餘卷自宋時官所為¶驗其實因
錄用其後而復其家事見㑹要渡江後以博洽考¶辨名
家若葉石林周平園皆嘗錄其事而宋末國初卿大¶夫
有過其門而見之具有題詠刻石葢歴五代宋至于今
<pb:KR4d0493_WYG_011-12a>
七¶百一十餘年矣子孫傳而寶之如一日亂離多矣他
族未見¶能若此者豈不重可貴哉昔武王大封同姓之
國賔禮先代¶之後故終周之世八百年間兼并絶滅之
餘存者猶可徴其<md:KR4d0493_SBCK_011-7b>¶世則有國邑以居其子孫有宗廟以
統其族屬故也唐之為¶制所以待其宗支者設爵無土
署官不職子孫之入仕畧不¶異于庶姓傳系不多於後
世亦宜矣而唐亡四百年子孫僑¶寓一方世次班班逺
而益著乃有若金壇之族者豈不異哉¶且唐之功臣藩
<pb:KR4d0493_WYG_011-12b>
将賜姓通屬籍者㡬數十家家牒不存則或¶有賢子孫
出乎其間亦将無以别其所自見則有不勝其慨¶歎者
鄭王之裔較著眀白若此必有非偶然者乎其諸孫質¶
舉進士京師為予道其詳委且曰昔在故宋族中一時
登科¶者十人為堂而表之曰十桂宋亡堂廢近嵗始復
構焉求題¶扁於故承㫖趙公子昻公曰寧可限以十數
耶因書曰千桂¶而質果首登泰定丁夘進士第云¶
　　題吳傳朋書并李唐山水跋
<pb:KR4d0493_WYG_011-13a>
予㓜過豫章見滕王閣扁吳傳朋公所題也裵囘顧瞻
嘆其<md:KR4d0493_SBCK_011-8a>¶深穏端潤非近時怒張筋脉屈折生澀之態後聞
宋阜陵欲¶易其九里松題至十數御筆墨而卒不能及
因使塗字以金¶而署之當時固善人君之服善無我而
亦深知吳公之書之¶真不可及也大抵宋人書自蔡君
謨以上猶有前代意其後¶坡谷出遂風靡從之而魏晉
之法盡矣米元章薛紹彭黄長¶睿諸公方知古法而長
睿所書不逮所言紹彭最佳而世遂¶不傳米氏父子書
<pb:KR4d0493_WYG_011-13b>
最盛行舉世學其竒怪不惟江南為然金¶朝有用其法
者亦以善書得名而流弊南方特盛遂有于湖¶之險至
於即之之惡謬極矣至元初士大夫多學顔書雖刻¶鵠
不成尚可類鶩而宋末知張之謬者乃多尚歐陽率更書
纎¶弱僅如編葦亦氣運使然耶自吳興趙公子昻出學
書者始¶知以晉名書然吾父執姚先生曰此吳興也而
謂之晉可乎¶此言葢深得之予比過吳越見傳朋書最
多皆隨分贊嘆且<md:KR4d0493_SBCK_011-8b>¶圗來者守正法云耳此卷又以李唐
<pb:KR4d0493_WYG_011-14a>
山水繼之亦好事者葢¶書畫同一法耳後來畫者畧無
用筆故不足觀此書乃直如¶書字正得古象形之意甚
為可嘉然所作𨽻書乃殊不知而¶作大可怪也然當時
有臨江蕭大山政作此體時甚貴之非¶此人之罪也因
劉掾執筆求題為坐客言如此悉書之云¶
　　晦翁與劉晦伯書¶
十二月十日某頓首霜寒逺惟侍奉吉慶武夷鄭知觀
來説¶賜田紐租事欲求一言於徐丞渠自去面懇幸與
<pb:KR4d0493_WYG_011-14b>
詳度言之¶亦須不礙官府事體乃佳爾提宫丈不敢拜
書韜仲已有新¶除未耶向須料理買山事近又嘗託季
通言之不知竟如何¶更覔一信若十千可就即納錢去
也因鄭君行草草附此嵗¶晚珍重以迓新祉不宣某再
拜¶晦伯知郡賢契友<md:KR4d0493_SBCK_011-9a>¶　　跋晦翁書後¶
集嘗見文公與東萊先生一帖云福建人劉氏兄弟爚
炳同¶預薦送乃翁亦以免舉試禮部皆欲見於門下某
<pb:KR4d0493_WYG_011-15a>
新阡與其¶居宻邇兩年相從甚熟知其嗜學其教幸與
之進葢東萊時¶在館閣也此書所謂晦伯爚也韜仲炳
也十千所買之山豈¶即所謂新阡之近而季通之所擇
乎昔者野人有食芹曝暄¶而美者持以獻其君野人猶
然而況君子之於其君也心知¶其善而忍後其事而弗
告哉紹興山陵改卜之議季通竟坐¶貶死孰知君子之
於君親葢無二致也得於親而不得於君¶其勢然也觀
買山之帖新阡之好豈勝慨然文公之書豈欲¶以此藝
<pb:KR4d0493_WYG_011-15b>
成名者而子昻仲章氏舉以為言豈子昻獨舉其所¶深
解者而仲章贊之耶公少年葢嘗學曹操書而劉共父
誚¶之公以時之古為解然則其可以書求公乎<md:KR4d0493_SBCK_011-9b>¶　　歐陽元功待制瀟湘八景圗跋¶
原功父得瀟湘八景圗於京師曰蜀人所畫也故屬予
識之¶予覽之終卷而復之原功父曰今吾與子之觀於
斯也均有¶感焉而不無同異之目矣昔公家六一翁之
歸田也涼竹風¶曝檐日逈思玉堂有如在天上之想今
<pb:KR4d0493_WYG_011-16a>
吾二人者以文學為¶職業視他官為優暇乃得從容圗
書之間悠然有登臨之趣¶易地而觀以彼視此則與六
一翁之意無不同者昔在咸淳¶辛未外大父侍郎楊公
守衡陽先君蜀侯以黄岡尉沿檄湖¶南實在甥館明年
集生於州治方生時侍郎坐睡夢羽人來¶見者予齠齔
時常夢在髙山長松間及既宦昏又數離憂患¶今老矣
遂不復夢至元己夘東南盡已内附先君自海上歸¶塟
侍郎於長沙留滯潭衡間數年予時尚㓜雖已樂山水
<pb:KR4d0493_WYG_011-16b>
不¶能往也其後逐食走江西遂寓臨川忽已四十六年
中間先<md:KR4d0493_SBCK_011-10a>¶君講席於長沙集仕于朝不及侍近嵗家弟官
湘鄉數求充¶使若與告一往視之輒不得請卒以永隔
此予之感而原功¶父以父母之邦忻忻然指其竹樹泉
石而樂之則其異者也¶然而畫者通四時朝莫陰晴之
景於一卷而山川脈絡近若¶可尋於是消息盈虛見於
俄頃倐忽變幻備於尋尺慨然遂¶欲鍊制形魄後天而
終以盡反復無窮之世變者不知原功¶父又與予之意
<pb:KR4d0493_WYG_011-17a>
有同異乎¶
　　富珠哩氏貞節跋¶
禮曰内言不出外言不入是故閨門之内雖有善可稱
非遭¶遇變故之事外人無得而傳焉然非其族姓親姻
之間有能¶文之筆可信之言則泯而弗彰者多矣富珠
哩太常公叙其¶姑氏貞節君之事家世嵗月委折咸備
可徵不誣足為世敎¶勸助者以太常之文可信也嗚呼
秉彞在人貞節恒有而世<md:KR4d0493_SBCK_011-10b>¶不盡聞者可信之文難能也
<pb:KR4d0493_WYG_011-17b>
不亦悲乎¶
　　書趙學士簡經筵奏議後¶
泰定元年春¶皇帝始御經筵皆以國語譯所説書兩進
讀左丞相獨領之¶凡再進講而駕幸上都次北口以講
臣多髙年召王結及¶集執經從行至察罕行宫又以講
事亟召中書平章張公珪¶遂皆給傳與李嘉努雅奇等
俱行是秋将還皆拜金紋對衣¶之賜獨遣人就賜趙公
簡於浙省加白金焉賞言功也四年¶之間以宰執與者
<pb:KR4d0493_WYG_011-18a>
張公珪之後則中書右丞許公師敬與今¶趙公世延也
御史臺則中丞薩勒廸黙色而任潤譯講讀之事¶者翰林
則承㫖額森特穆爾呼喇勒黙色學士吳澄㓜清阿¶爾
威叔重曹元用子貞齊齊克伯瞻雅奇信臣馬祖常伯
庸¶及其待制彭寅亮允道吴律伯儀應奉許維則孝思
也集賢<md:KR4d0493_SBCK_011-11a>¶則大學士趙簡敬甫學士王結儀伯鄧文原善
之也李嘉努¶徳源瑪嚕仲璋皆禮部尚書吳呼圖克布哈
彦𢎞中書㕘議張¶起巖夢臣中書右司郎中也(召而不/至者不)
<pb:KR4d0493_WYG_011-18b>
(及一一書入筵前/後除擢亦不備載)或先¶或後或去或留或從或否或久
&KR0137;暫而集與雅奇則四嵗皆¶在行者也今大丞相自援
立後每講必與左丞相同侍而張¶公既歸老猶帶知經
筵事皆盛事也今年春趙集賢始以建¶議召入侍講一
日既進書待命殿廬趙集賢慨然嘆曰於是¶四年矣未
聞一政事之行一議論之出顯有取於經筵者将¶無虚
文乎某乃言曰鄉者公奏熒惑退舍事玉音若曰講¶官
去嵗嘗及此又欲方冊便觀覽命西域工人搗楮為帙
<pb:KR4d0493_WYG_011-19a>
刻¶皮鏤金以䕶之凡二十枚専屬雅奇繕錄前後所進
書以此¶觀之簡在上心眀矣誠使少留淵衷則見於徳
業者何¶可得而名哉且先儒有言政不足適人不與間
其要格心而<md:KR4d0493_SBCK_011-11b>¶已然則所慮者言不足以達聖賢之㫖誠
不足以感神明之¶通吾積吾誠云耳他不敢知也然而
集賢懇懇切至於孟子¶之所謂恭敬者葢可見焉故併
書于奏議稿後而歸之四年¶十二月朔旦書¶
　　髙宗御書
<pb:KR4d0493_WYG_011-19b>
成閔所管人有見在蘇州者卿可拘收前去恐走逸了
共及¶百來人見在親隨馬撥入背嵬軍付俊¶
　　跋髙宗御書¶
背嵬一軍岳飛屢以取勝成閔亦當時良将先雍公於
金煬¶兵至江上時請以閔師五萬留駐江池之間果獲
其用思陵¶此筆屬張俊以拘收閔所管人背嵬恐其走
逸殆秦檜構死¶飛後閔亦見忌之時耶泰定丁夘十二
月八日史臣虞集記
<pb:KR4d0493_WYG_011-20a>
　　孟同知墓誌銘跋<md:KR4d0493_SBCK_011-12a>¶延祐中有㫖修遼金宋史至今十餘年間未遑有所筆
錄¶者良以舊史多闕軼而國家初入中原政與金亡時
事相¶闗係尤不可不備然其亡㡬百年矣故老既無存
焉者而遺¶文野史之略無足徴故常以為意遇有見聞
必謹識之澹㳺¶為孟氏墓銘畧足以考見燕城中統以
前盛衰之迹噫使人¶人如孟氏有世積之善得名公鉅
筆識之則安有放逸無聞¶之事乎澹㳺書法甚精而卷
<pb:KR4d0493_WYG_011-20b>
中邈字疑是懇字将筆誤耶别¶有説耶因并識之於此¶
　　題諸公與曹士𢎞文¶
春秋時天子諸侯之國大夫世官賢人君子無所於事
以夫¶子之聖猶抱闗撃柝至冉仲諸子雖季氏家臣屑
為之葢勢¶然也國家因遼金之舊寄政事於文法之史
於是用世之¶士胥此乎出焉故宋以儒學用士既已士
亦無所於仕材彦<md:KR4d0493_SBCK_011-12b>¶如士𢎞氏蚤有譽於故朝而尤不免
從事於簿書游徼之末¶以没其身而已不亦悲乎然博
<pb:KR4d0493_WYG_011-21a>
學君子如故宋禮部尚書王¶公伯厚及四眀戴帥初隆
山牟成甫徽州方囘總管與今翰¶林侍講學士鄧善之
袁伯長曹子貞諸公皆名顯于儒林言¶信於當世而人
人言皆哀士𢎞氏之位不稱材逺甚噫此固¶足以暴白
於後世也夫¶
　　跋葉振卿喪禮㑹紀後¶
先王既逺禮樂崩壞秦漢以來諸儒相與綴緝所傳聞
而誦¶説之使後世猶得稍見緒餘者則其功也然其億
<pb:KR4d0493_WYG_011-21b>
説自為牴¶牾亦不無焉自非真知聖人之道不能有所
決疑於其間伊¶洛諸君子出然後制作之本葢庶幾矣
至於朱子将觀於㑹¶通以行其典禮故使門人輯為儀
禮經傳通解其志固将有¶所為也事有弗遂終身念之
而所謂家禮者因司馬氏之説<md:KR4d0493_SBCK_011-13a>¶而粗加櫽括特未成
書而世已傳之其門人楊氏以其¶師之遺意為之記
注者葢以補其闕也昔者戴氏之所記言¶喪禮者獨多
而楊氏之書獨喪禮尤備豈不以人倫之大死¶生之際
<pb:KR4d0493_WYG_011-22a>
而㐫禮為最重者乎小子不敏竊有意于其遺説之¶一
二然學未足而年已邁而亦未獲少有發明是以常有
感¶於斯而永嘉葉起振卿之來京師出所為喪禮㑹紀
以示余¶其言曰昔服親之喪也或有不得於心則疑於
理有所未盡¶求諸家禮則又見其足以少正于今而疑
其未備合於古乃¶博攷經傳以為此書垂十五年而後
成振卿時方從事府史¶公退之暇人事盡廢畢力於斯
故其詳整如此然猶以為未¶足又将益考其所未至者
<pb:KR4d0493_WYG_011-22b>
焉於乎其志亦可尚矣觀振卿之¶恂恂原慤嚴覈堅苦
悲世俗之衰微求古音之廢墜亦其有¶見而不能自已
殆非求知於當時以自&KR0247;者也顧不鄙予而<md:KR4d0493_SBCK_011-13b>¶俾與觀焉
予将留振卿以共成其志而振卿授温陵幕官以¶出予
雖在成均㑹朝廷多禮文之事亦匆匆不暇故畧叙¶梗
槩而歸温陵之士尚多先代之遺聞乎可以參徴而振
卿¶精神不衰益加潤色宜必有不止於斯者請見於他
日尚未¶晚也
<pb:KR4d0493_WYG_011-23a>
　　題程氏遺子元氏送女二詩¶
古君子将終則有啟手足之言非直示以神明不衰固
以垂¶教也嫁女必有命戒之辭非直情愛之鍾固以謹
禮也河南¶侍御程公遺其子處士君之遺訓遺山元先
生送其女歸處¶士之嘉言葢古道也處士君夫人上承
兩家大人之傳以施¶諸子宜其文獻淵懿之不可及也
況至元以來搢紳先生¶贊述具在考時變而懐古昔者
不在兹乎處士君夫人之孫¶愷清慎端介為政有聲其
<pb:KR4d0493_WYG_011-23b>
原本有自來矣舉此卷示某敬識<md:KR4d0493_SBCK_011-14a>¶而歸之¶
　　題髙宗臨顔魯公乞米帖¶
前代待士大夫禮意極厚祿稱其官不至乏絶況其貴
者乎¶茍有賢者安忍使之有食粥乞米之事於當日乎
思陵慨想¶河北能無感於斯文於乎此自有國家者言
之耳士大夫¶有恒節有不待夫重祿之勸者涿郡盧公
以此卷表章劉君¶達夫之善子孫可不知所自乎¶
　　題董温其官誥
<pb:KR4d0493_WYG_011-24a>
右董公温其以鄉貢進士授禎州判官以殿中侍御史
充開¶封府推官凡兩誥通為一卷其後人之居廣信曰
宇定者之¶所蔵也宋以鄉貢進士除官葢特恩也科第
盛行則已䍐矣¶侍御史嚴貴使治京府獄訟之事慎之
至也咸平天禧之間¶三省諸公名署炳若葢人想見當
時之不可及而董氏子孫<md:KR4d0493_SBCK_011-14b>¶至于今垂四百年猶能保傳
先世遺書如此則其施於當年¶垂於後世者不亦厚乎¶
　　又題
<pb:KR4d0493_WYG_011-24b>
右勑書一通宋天禧五年夏朝奉郎行殿中侍御史充
開封¶府推官所被受者也真宗至仁至慎留意獄事雖
遇暑疎決¶有司恒制而丁寧固至雖以罪係獄者猶加
念慮況有暴濫¶之失乎此固出其天資要亦家法然矣
董氏於宋亡後數十¶年子孫猶衆多保有先世文獻之
傳如此可不敬嘆乎¶
　　題子山學士所蔵永興公墨蹟¶
永興公書接晉魏之緒啟盛唐之作六七百年來真蹟
<pb:KR4d0493_WYG_011-25a>
世已¶絶少存者墨本人間想望彷彿豈復見此神妙造
極者子山¶公臨池之嗜追配昔人殆神物留之以遺真
知真好者非偶¶然也某家學荒落加以目昏撫卷感歎
子山命識其後故輒<md:KR4d0493_SBCK_011-15a>¶書之¶
　　跋申屠君墓表後¶
善也者生生之本也霜雪斧斤馬牛之害相尋息焉而
生者¶不絶其本然也臨川先生表申屠君之墓曰善人
善求諸其¶質者乎某來中朝待罪國史葢嘗觀乎金亡
<pb:KR4d0493_WYG_011-25b>
之際生人之¶類盡劉于兵幸而生存子孫有可稱述者
可縷而數也間求¶其世常得其存之故焉若申屠君家
其一也夫善之大本葢¶受諸天所貴乎人之為人者能
存而充之云耳於乎聖人在¶上所以教乎人使之不至
為禽犢之歸者葢以此誠如是夫¶豈有生民之禍乎今
求其萌蘖之端於一二世家之故其亦¶可以有感也夫
豈亦有所勸也夫<md:KR4d0493_SBCK_011-15b>¶　道園學古錄卷十一
