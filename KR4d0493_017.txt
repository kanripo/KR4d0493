# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_016-1a>
#+PROPERTY: JUAN 17

¶
<md:KR4d0493_SBCK_017-1a>¶
<pb:KR4d0493_WYG_017-1a>
欽定四庫全書
　道園學古錄巻十七
　　　　　　¶　　　　　　　元　虞集　撰
　碑¶
　　徽政院使張忠獻公神道碑¶
世祖皇帝既受天命迺定國都建號紀元立朝廷宗廟
社稷¶官府以君臨萬方若稽古制定國本以係天下之
心即其都¶邑立元子為燕王兼中書樞府之長未幾册
<pb:KR4d0493_WYG_017-1b>
拜皇太子是為¶裕宗皇帝初¶世祖盡得天下之豪傑而
用之以成大勲建大業而執事於¶東宫者文武才能之
士彬彬可見矣迺若身受信任委寄之¶重終始宫府之
事其忠愛之心信於朝廷著於簡册則未¶有過於魯國
忠獻張公者也公以至元二年見¶裕皇於東宫即受知
遇常侍左右七年以父薊州節度任官<md:KR4d0493_SBCK_017-1b>¶當外補¶裕皇愛
其才留不遣後數年伐宋取之盡收其府藏貢賦輸¶至
於内府而析入於東宫者儲偫充斥司會不能舉其數
<pb:KR4d0493_WYG_017-2a>
十¶六年置都總管以治其貨用命公為嘉議大夫工部
尚書兼¶領之創法嚴整至于今守之十九年丞相阿哈瑪
特方用事妖¶僧高菩薩千户王著乘人心之不與構變
圖殺之時¶裕皇方從上北巡賊迺結黨數百人偽為儀
服器仗矯稱¶皇太子夜扣建徳門啓鑰而入直抵太子
宫西門傳令開宫¶門公方留宿禁中遽起叱户者毋得
擅啓闗使語傳令者曰¶他時殿下還宫必以旺扎勒賽音
先請見二人則啓闗矣賊¶計窮往返數四氣益索知不
<pb:KR4d0493_WYG_017-2b>
可紿循牆而南行且語曰前門¶可入也公偵聞之曰其
詐明矣亟遣人走告守前門者而賊¶已至急呼阿哈瑪特
出與左丞郝楨俱為賊擊死變起倉卒中<md:KR4d0493_SBCK_017-2a>¶外不知所為
公遣宿衛士馳射擊討賊敗得詐狀賊誅死而¶宫閫晏
然則公精審持重決㫁之力也樞密副使張易素稱¶有
權畧為上信倚故以宥密留京賊之入也傳太子令索¶
兵甚遽易不能辨其偽不敢抗以兵與之坐棄市而論
者以¶為易知謀請傳首郡邑公入告¶裕皇曰張易不察
<pb:KR4d0493_WYG_017-3a>
賊詐而與之兵罪至死宜矣而謂其預賊¶謀則無也大
臣被罪而死傳首則過矣¶裕皇悟言諸上而從之公遣
士討賊時右衛指揮使顔進在¶行中矢死而怨家指以
為賊黨法當籍其孥公曰吾實使之¶討賊而死焉可誣
也賊起變京城中至為偽太子故上與¶太子甚惡之獄
起連坐者禍不測莫敢為言公挺身明此二¶人議獄者
得致其平允云於是上更化相和爾郭斯革宿¶弊而新
之公首薦易州何公瑋東平徐公琰馬公紹獻州范<md:KR4d0493_SBCK_017-2b>¶公
<pb:KR4d0493_WYG_017-3b>
芳¶裕皇次第用之何參議中書徐為左司郎中范為右
司郎中¶馬為刑部尚書侍從以下因公言而見用者徧
布朝著一時¶號為得人公惟賢才是達不以疏逺親密
為取舍是以能若¶是其沛然也是年冬十月立詹事院
拜公詹事丞公内謹侍¶衛外肅僚屬出納緩急思逺而
慮周得宫臣之體也則又曰¶輔導徳性則在於老成重
厚有經術學問之士其闗係甚重¶也於是立賓客諭徳
贊善等官召用上黨宋公道保定處士¶劉公因曹南夾
<pb:KR4d0493_WYG_017-4a>
谷公之竒東平李公謙諸君子公每候宫中¶閒暇時身
先後其出入使得致其開導之說二十二年¶裕皇即世
詹事院無所受事時議將請廢之雖宫府舊僚不¶能無
惑志公抗言曰有皇孫在固宗社之所屬人心之所¶繫
也奈何為此言乎廷臣以為當三十年丞相旺扎勒薦公
曰<md:KR4d0493_SBCK_017-3a>¶昔妖僧之亂能審詐以禦變者也遂拜中書左丞仍
兼詹事¶丞是年¶世祖崩成宗即位追尊裕宗册母后為
皇太后即東宫¶為隆福宫以奉之改詹事院為徽政院
<pb:KR4d0493_WYG_017-4b>
公為徽政副使餘如¶故十一月進資徳大夫中書右丞
國史院修¶世祖裕皇實錄公以舊臣在中書習知典故
預其比事之¶司焉大德二年拜平章政事力辭機務遂
以平章之名預中¶書事徽政副使如故元貞大徳中皇
太后母儀東朝保佑¶匡正之功天下頌稱焉故徽政之
任重擬朝省而公小心謹¶慎通練識大體事無鉅細裁
決可否待公一言而後定聞望¶所在莫或比隆五年改
授大司徒徽政副使領將作院事凡¶宫室服御之事土
<pb:KR4d0493_WYG_017-5a>
木金石絲縷采色之工經公指授製作精¶異非衆思所
及受事者若怠且不中程懲之無少貸及以成<md:KR4d0493_SBCK_017-3b>¶功獻必
極道其善而賞賚之故人得盡其技而樂於趨事蓋¶善
用人之道也上以公老且病賜小車得乘以出入殿門¶
諭之曰朕知卿必以禮辭誠念卿宫府之舊不忍卿步
履之¶艱也其勿固辭既而又詔曰昔在東朝卿於事無
所違缺¶朕素念之今佐朕理天下如詹事時朕所望也
且具訓於外¶庭時人榮之六年加光禄大夫公之事上
<pb:KR4d0493_WYG_017-5b>
涖官也夙夜無¶懈以家政盡屬其弟九儀而故嘗治園
於南門之外作堂曰¶遂初花竹水石之勝甲於京師常
以休沐與公卿賢大夫¶觴詠而樂之治具潔豐水陸之
珍畢具車蓋相望衣冠偉然¶從容論說古今以達於政
理藹然太平人物之盛于斯見之¶非直為一日之樂也
然公之心未嘗侈然自逸故東朝嘗¶又賜之别墅或勸
公可以少休乎公曰不然人臣有汗馬之¶勞伐越之積
既老而衰得謝而樂其餘年禮固有之我受<md:KR4d0493_SBCK_017-4a>¶裕皇皇太
<pb:KR4d0493_WYG_017-6a>
后知遇致身若此報稱之私惟日不足鞠躬盡瘁¶死而
後已老臣之心也故以勤勩而終其身云公幼有竒質¶
入鄉校讀書識古人之意以大器自許既歸不忘其初¶
裕皇幼沖時¶世祖命儒臣勸之學是以於儒術常留意
焉公嘗進言曰¶京師首善宜建國學以風示天下¶裕皇
韙之學之有宫公實開之於先也大都之學在南城公¶
曰昔嘗游焉吾不敢忘也春秋舍奠于先聖先師公必
具牢¶醴以相執事者二十餘年不廢又為學舍於四邑
<pb:KR4d0493_WYG_017-6b>
鄉曰吾先¶人之所居也願與其子孫昆弟講習於斯焉
好賢樂善出於¶天性寒俊之士四方來歸因材而用之
宗族鄉里疾病死喪¶惸孤無以為依貧因無以為生者
隨周之皆有其道公德業¶之盛豈偶然哉大德六年十
二月有大星隕于其第二十四<md:KR4d0493_SBCK_017-4b>¶日公薨年六十一追贈
推誠翊亮功臣開府儀同三司太傅¶上柱國魯國公諡
忠獻後二十九年為天厯三年其子錦結¶努世其官為
大都留守天子建奎章閣以觀圖書而敦徳¶性特任之
<pb:KR4d0493_WYG_017-7a>
為都主管工事日見親近上愛其能而思其父¶之忠也
賜之神道之碑而命臣某著文以刻之謹按公諱九¶思
字子有姓張氏其先大都宛平縣邑鄉人曽祖贈資善
大¶夫中書右丞清河郡公諡安恭曽祖妣贈清河郡夫
人祖贈¶榮禄大夫平章政事魯國公諡康懿祖妣贈魯
國夫人父滋¶薊州節度使贈銀青榮禄大夫大司徒魯
國公諡莊惠妣贈¶魯國太夫人公娶唐氏翰林學士承
㫖托音之女弟¶世祖又賜以趙國文貞劉公秉忠之女
<pb:KR4d0493_WYG_017-7b>
今皆封魯國太夫人¶子三人曰誠蚤卒曰楚通承徳郎
同知織染雜造人匠總管¶府事亦卒曰錦結努嫡夫人
唐氏出也公薨時唐夫人年三<md:KR4d0493_SBCK_017-5a>¶十錦結努方七嵗家法
雍睦嚴而有教¶武宗皇帝在位母子相攜持入見興聖
太后上嗟悼久之¶命加恩焉錦結努年十二已備宿衛
甚稱㫖意事歴朝皆¶有功今為奎章閣都主管公事資
政大夫大都留守内宰¶隆祥總管府總管提調織染雜
造人匠都總管府事兼領中¶興武功庫事孫三人同知
<pb:KR4d0493_WYG_017-8a>
之子曰安孫襲父職為同知織染¶雜造人匠總管府事
留守之子曰壽童襲世職領隆福宿衛¶次曰福童張氏
先塋在四邑鄉塋隘故遷公之墓於良鄉縣¶之南原嗟
夫國家建元以來至於今治平七十年矣京¶師貴富之
家興替消長於嵗時旬月之間何可勝數而公安¶富尊
榮豈弟壽考而其子年在髫齓已起而繼之精敏修飭¶
有聞於時父子遭逢國家之盛無小間而聖上之眷遇¶
方未艾不亦盛哉臣集奉詔紀實為銘詩曰<md:KR4d0493_SBCK_017-5b>¶
<pb:KR4d0493_WYG_017-8b>
猗與魯公盛德有容起事裕皇夙夜匪躬¶世祖聖神屬國元
子國有大政是詢是理於穆¶裕皇仁孝以承孰佐天宫衆賢
彚興肅肅以朝雝雝以養一¶人以寧萬國咸亨明堂孔
陽制度考文秩秩春宫亦諗多聞¶時惟魯公進見退食
輯思無遺以究厥職孰輔道義國有老¶成授几設醴公
為導迎寳藏玉府禮在不會公視其總有正¶無悖臣作
福威盜乘其間不虞突來公能識姦羣疑既亡宫¶壼亦
固不軼不驚惟公之故文母皇皇聖孫之將隆福有¶宫
<pb:KR4d0493_WYG_017-9a>
萬民所望徽音安安以出政紀匡之翼之公將其㫖相
臣¶進賢虚左待之造于兩宫有猷有為至元之治於斯
為盛民¶物阜康法令修整耆壽俊乂樂乎熙辰公為詠
歌以燕嘉賓¶時之方殷而公不待生榮死哀君子之慨
顧瞻其家有木維¶喬衮衣朱輪相繼以朝嗟此喬木豈
維在宅南原有封亦長<md:KR4d0493_SBCK_017-7a>¶松栢松栢丸丸垂三十年有子
孔嘉克象其賢珮玉垂紳入侍天子左有鼎彝右有圖
史天子曰嘻爾惟舊人宫中府中懷爾先臣神道有石
<pb:KR4d0493_WYG_017-9b>
可載功徳迺命太史著文以刻盧川沄沄西山峨峨山
夷川湮兹銘不磨
　　宣徽院使賈公神道碑
國家之制凡禁近之臣分服御弓矢食飲文史車馬廬
帳府庫醫藥卜祝之事皆世守之雖或以才能授任使
服官政雖盛貴然一日歸至内庭則執其事如故至於
子孫無改非甚親信者不得預焉祖宗以來冠帶之家
習於國事已出入左右儗於國人之族者蓋甚少而於
<pb:KR4d0493_WYG_017-10a>
其間又能以直道不容有聞於當代若冀國賈忠隠公
豈不偉哉公諱塔齊爾布哈姓賈氏世為大興人王大
父以甲申之嵗自大興謁太祖皇帝於龍漠太祖方有
志於天下從問全燕之形勢阨塞户口兵實攻取¶之計
論辨明敏俾在宿衛治饔事賜名實喇命其氏族視䝉¶
古人從¶睿宗皇帝于和琳迎昭睿順聖皇后於翁吉喇特
之地甲午從¶太宗皇帝滅金戊午從¶憲宗皇帝伐宋攻
蜀合州戰有功¶世祖皇帝即位賜金符領尚食尚藥卒
<pb:KR4d0493_WYG_017-10b>
贈嘉議大夫聞喜郡¶侯諡敬懿加贈推忠翊運功臣金
紫光禄大夫太保追封絳¶國公夫人季氏贈聞喜郡夫
人諡孝節加贈絳國夫人大父¶酬尼資方㓜時¶世祖甚
愛之每坐之席下既長而驍勇從征雲南躍馬入水¶斫
賊艦破其軍己未從征鄂州有功卒贈資善大夫臨汾
郡¶公諡顯毅加贈崇徳効節功臣儀同三司太傅柱國
追封絳<md:KR4d0493_SBCK_017-7b>¶國公夫人毛氏上所賜宫人也卒贈臨汾郡夫
人諡靖淑¶加贈絳國夫人也父果勒齊勇而有謀能通
<pb:KR4d0493_WYG_017-11a>
諸國語時阿拉¶克布哈之役獻馬助軍從北狩道值風霾
晝晦賊乘間為亂擊¶定之有功歸領尚食尚藥世職也
歴尚膳使兼司農之長置¶宣徽院簽其院事仍領尚膳
使卒贈榮禄大夫絳國公諡忠¶靖加贈推誠宣力守徳
功臣太師開府儀同三司上柱國追¶封臨汾王夫人和卜
察特安西王乳母之女也間習國禮¶武宗皇帝逆后嫁
嘗為女師以姆教相之故恩寵尤異封絳¶國夫人加封
臨汾王夫人臨汾王八子公其第三子也幼以¶世臣子
<pb:KR4d0493_WYG_017-11b>
奉其祖父之職勤敏著聞授奉訓大夫尚食尚藥局¶提
㸃¶世祖愛好人才於故家舊人尤所加念常竒公所為
以為他¶日可當大任者巡幸征戰無不在行親征納延
之役軍次亢<md:KR4d0493_SBCK_017-8a>¶海敵兵突至公馳入其陣斬首數十級身
被十餘創猶奮然¶無退志戰功多論賞即賜黄金一白
金二及亢海之冦乞降¶議者以為親犯王師理在無恕
公言於宰臣曰亢海吾人也¶或率之以叛豈其心哉今
來降宜撫而存之固仁義之道也¶或竊議將殺降者於
<pb:KR4d0493_WYG_017-12a>
兵法為不祥其可為乎大臣以聞¶上深納其說益信公
為可用矣陞中順大夫同僉宣徽院事¶自爾論政事得
失公常預焉據理直言其氣不懾廷中美之¶間常命公
察乎宿衛之有才能可用者論薦之公列其名¶上聞因
以得官庀職者亡慮數十皆稱其用而賞賚亦稱事¶有
差時論翕然歸之大臣以公之敏於事也奏陞嘉議大
夫¶成宗立詔加恩舊臣公進正議大夫¶世祖在位三十
七年而後崩¶成宗始即位宗親諸王皆來會於上都芻
<pb:KR4d0493_WYG_017-12b>
餼燕享之節賜賚<md:KR4d0493_SBCK_017-8b>¶之數尊卑疏戚多寡上下之分小失等
殺則弗當於其心故¶宣徽之事為甚難而公在職獨以
能聞故嘗侍上燕坐中貴¶人往往指公稱朝廷有人而
上亦甚善公曰宣徽之事¶任卿足矣何待他人乎陞中
奉大夫同知宣徽院事大德四¶年上弗豫召公入侍膳
飲湯液凡太官尚醫之事公兼視¶之必親嘗然後進及
愈賜鈔二萬五千緡固辭上解所服¶衣賜之八年上嘗
坐輿巡游禁衛中見衛士戸陛間意甚¶勤懇感戴使人
<pb:KR4d0493_WYG_017-13a>
行勞之皆進曰臣等幸被番直衣賜以時饘¶粥充給誠
荷陛下厚恩然宣承有法使臣等均受大惠者¶則宣徽
院能官塔齊爾布哈其人也上悅賜貫珠衣一駙¶馬齊
爾濟蘓以酒得疾上命公䕶醫醫得盡其方疾愈還¶報
上又悅超拜宣徽使公固辭而感慨言於上曰臣之¶所
以致身於此者非臣之能也自祖宗來先臣服勤於兹<md:KR4d0493_SBCK_017-9a>¶者二世矣國恩誠甚厚而官品之隆未嘗至此何敢有
加¶於先臣乎有詔褒贈行封自其曽祖以下凡三等而
<pb:KR4d0493_WYG_017-13b>
三世¶夫人皆有號諡當是時推恩之典未大行獨二三
世家得之¶而夫人之諡尤異典也九年朔方克嚕倫之
地嵗大風雪畜¶牧亡損且盡人乏食其部落之長咸來
號救於朝廷公為之¶請官市駞馬内府出衣幣而身往
給之全活者數萬人還報¶賜七寳笠以旌其功十年上
病甚公視疾之謹如前嵗而加¶憂焉及大漸公揆正義
以自處無所撓惑¶武宗入繼大統深嘉其忠進階榮禄
大夫遙授平章政事商¶議宣徽院事行金州新附軍萬
<pb:KR4d0493_WYG_017-14a>
户府逹嚕噶齊至大二年¶上大賚北方軍出内府金帛
鉅萬擇使將指以公明習典故¶知軍中事宜又能用心
不憚勞險有足任者因命遼陽行省¶平章與之偕即軍
中與太師伊徹察喇定議而給之公偏歴<md:KR4d0493_SBCK_017-9b>¶和琳北金山
杭愛巴爾斯圖等處恩食均布人情胥悅無異¶辭聲名
溢乎北境守邊諸侯王服其廉慎皆累章以聞¶上深善
之拜宣徽使命章佩監卿出兼金之帶於内藏即其¶家
以賜三年上御便殿訪羣臣以治道公陳生財儉用之
<pb:KR4d0493_WYG_017-14b>
法以為治國安民之實條目詳盡同列皆以為莫及上
多¶采用進光禄大夫餘如故¶仁宗皇帝即位以舊臣進
階金紫光禄大夫加贈三代官皆¶一品延祐四年朔方
又以風雪告公復為請如大德時更出¶私家馬二百以
充用上酬其直弗受解御衣一以賜之公¶在宣徽以四
方為政之供悉出民力托恩幸以求泛賞輒裁¶正之小
人固已多不悅矣同時為宣徽使塔齊爾私取海舶¶之
貨公曰此軍國之賦為數甚夥非人臣所得擅塔齊爾
<pb:KR4d0493_WYG_017-15a>
甚¶銜之王廷顯亦使也而蒙賜當買玉帶賜其直三百
定以太<md:KR4d0493_SBCK_017-10a>¶官市羊之錢充之公又執不可而不悅滋衆矣
七年¶仁宗崩公以疾辭去位塔齊爾稔惡以累上章譛
害公聞¶者傷之塔齊爾既以大逆伏誅而公事得白有司
請贈推忠宣¶力守諒功臣太傅開府儀同三司上柱國
追封冀國公諡忠¶隠絳國夫人托克托呼追封冀國夫人
王氏追封冀國夫人林¶氏封冀國夫人子四人巴勒巴和
哩台皆為監察御史伊蘓衮¶章佩監少監呼都克齊中書
<pb:KR4d0493_WYG_017-15b>
客省使賈氏之墓在京城西之漆¶園里有韓國公李公
孟所著碑而公墓今遷於某處和哩台¶等之所營也和
哩台銜哀茹恤越歴嵗時始克申其情事¶天子閔焉天
厯三年三月大司農卿哈喇巴圖傳勅命太史¶臣某著
銘刻之碑臣觀于世家自¶太祖時已知名見用歴仕累
朝至於公父子四世公自奉議¶大夫積官金紫四五十
年之間常領宣徽之任可謂世家者<md:KR4d0493_SBCK_017-10b>¶矣而昆弟子孫又
方赫奕繁衍何其盛乎臣集謹奉詔為之¶銘曰
<pb:KR4d0493_WYG_017-16a>
太祖膺命神武載揚顧瞻中原紀綱萬方于時豪傑四面
而¶至有智有畧燕有竒士褎然來朝造膝晤言諮詢孔周
屬之¶旰&KR0673;既勤既老嘉爾黄髪入侍帷幄出從征伐享帝
養賢大¶亨維時守道以官蓋取諸頤¶世祖建國百度維
作羣公受職世臣是若嗟嗟冀公夙已見¶竒承厥父祖
祇奉鼎彝歴事¶成宗武考仁廟靖共于位有正無撓忠
愛之誠豈為燕¶私自邇及遐振其寒飢嵗大雨雪朔漠
告病往拯往哺公為¶之請¶武皇在邊熊貔如林爾公爾
<pb:KR4d0493_WYG_017-16b>
侯干城腹心乃纉大統乃有大¶賚乃出金貝泉幣裘帶
至於朔垂宣㫖勞勛往咨太師盛饗<md:KR4d0493_SBCK_017-11a>¶於軍大車彭彭載
酒餱胾部曲羅絡均飯同醉賢王將臣合¶言來聞曰兹
虎士感公之勤天子賞功命長其屬公雖再¶辭三錫逾
篤盜臣肆欺竊取貨寳公曰不可是謂不道雖能¶奪之
而怨已深患失之私寳蓄厥心盜之患失於國猶忍彼¶
忌則憚以構忠藎可殺者身不磨者名我忠彼姦不係
死生¶忠亡姦在是用隳敗人之傷公亦為國慨天高日
<pb:KR4d0493_WYG_017-17a>
清衣冠舒¶舒昆弟子孫入朝以趨既貴既蕃恩舊之故
襟山帶河公墓¶則固鬱鬱公懷文以信之垂示後人天
子命之¶
　　翰林學士承㫖劉公神道碑¶
世祖皇帝既定天下列聖承之四方無虞民物康阜熙
治太¶平將百年于兹矣於是乎有博雅耆俊之士歌詠
德業贊襄¶訏謨於其間以賁飾一代之盛三代以下未
之或先也於戲¶士大夫之生乎斯世安富尊榮自壯至
<pb:KR4d0493_WYG_017-17b>
老優游以終不亦<md:KR4d0493_SBCK_017-11b>¶幸乎中統初天子慨然思考制度定
官府損益古今斟酌¶事宜立成憲以貽萬世時則有若
劉公肅明乎政刑之要習¶乎禮律之通自外官召拜右
三部尚書綜覈綱紀集成事功¶通預朝政既老而不聴
其去又以為禮樂由乎賢者詔誥之¶播風動天下簡册
之載規勤古今時則有若王公磐以亡金¶高科大儒召
拜學士承㫖文獻之事悉以屬之薦舉成材奬¶勵後進
則王公司其權矣故承㫖劉公賡親尚書之孫而師¶王
<pb:KR4d0493_WYG_017-18a>
公最久者也故公之論文則淳厚而不浮論治則平易
而¶不紊用能以老成為國耆蔡長儒林藝苑者數十年
以高壽¶終豈偶然哉公殁之後聖天子入纉大統作新
斯文建奎¶章之閣以尊德而怡神以問道而典學而故
老漸以澌盡閣¶學士和塔拉都哩黙色在翰林與公同
為承㫖十餘年慨公¶之不及斯時也間為上言之上以
為感制詔臣某著文以<md:KR4d0493_SBCK_017-12a>¶載其行事而刻諸神道之碑謹
按公諱賡字熙載世為洺水¶人五世祖逸以郡吏治獄
<pb:KR4d0493_WYG_017-18b>
有隂德命其子僊治儒業始為儒¶生深贈昭文館大學
士資德大夫上䕶軍追封邢國公諡康¶穆康穆生尚書
肅贈推忠贊治功臣金紫光禄大夫大司徒¶上柱國邢
國公諡文獻文獻生長葛主簿慤贈光禄大夫柱¶國大
司徒邢國公諡孝靖公有子五人公其長也至元十三¶
年授將仕郎國史院編修官十六年陞從事郎應奉翰
林文¶字十八年司徒府辟長史陞承事郎仍兼應奉翰
林文字二¶十年調承務郎同知德州事二十四年除太
<pb:KR4d0493_WYG_017-19a>
廟署丞明年拜¶承直郎太常博士元貞元年拜奉訓大
夫監察御史大德二¶年除翰林直學士朝列大夫知制
誥同修國史六年加少中¶大夫以學士奉使宣撫陜西
八年陞中大夫為侍講十一年¶以太中大夫落侍講為
學士至大二年拜正議大夫禮部尚<md:KR4d0493_SBCK_017-12b>¶書仍兼翰林學士
明年拜中奉大夫侍御史嵗中拜翰林學¶士承㫖資善
大夫知制誥兼修國史四年除資政大夫國¶子祭酒皇
慶元年除集賢大學士榮禄大夫兼國子祭酒延¶祐改
<pb:KR4d0493_WYG_017-19b>
元復入翰林為承㫖六年立東宫拜太子賓客七年復¶
入集賢為大學士是年四月復入翰林為承㫖至治元
年丁¶外艱泰定二年加光禄大夫致和元年三月薨于
位是年八¶十有一有文集若干卷藏于家公娶冀氏先
卒繼以廖氏趙¶氏冀廖皆封邢國夫人無子以弟之子
仔為後女二人長適¶太史院管勾霍禮次適侍儀司法
物庫副使王德謙是年五¶月十日葬公洺水縣棲鸞鄉
公孫寨先塋之次故侍講學士¶王緯實誌之建元初命
<pb:KR4d0493_WYG_017-20a>
官猶皆有訓辭簡古爾雅皆出於翰¶林常分番上直或
扈從而史館方修¶太祖皇帝以來實錄與遼金之遺史
故公自應奉辟司徒長<md:KR4d0493_SBCK_017-13a>¶史而猶不離翰林者其職事非
冗散也而太常方治神人修¶典禮非公莫能稱焉始移
博士御史中丞崔公或承眷遇有¶才調善任事然好盛
氣待人他御史拜謁或平受之至公常¶以客禮見蓋公
平允篤實有以當其心者延祐間衆賢聚於¶本朝精采
相蕩耀意氣相雄高而退然沈毅畧不與之較而¶言語
<pb:KR4d0493_WYG_017-20b>
字畫之出人寳而敬之知其以徳勝也朝廷肇以科¶舉
取士公持文衡先質行而後文時人化之其在成均也
晨¶入坐堂上以身率先神色端重若不可犯而辭氣循
循然足¶以厭服學者之心志學法凡民俊秀以次升其
名佐貴游治¶業嵗中以次出補吏既有以利訹其心則
不無爭先者矣當¶公時有生貧且親老同舍生有在前
名者因博士以告曰我¶方壯有以為養請讓之先公大
喜曰讓徳之恭也從其讓别¶為書薦其人朝廷反先用
<pb:KR4d0493_WYG_017-21a>
之自是六館之士皆興讓矣公官<md:KR4d0493_SBCK_017-13b>¶一品年六七十而孝
靖公亡恙公躬奉食飲候寒煖晨昏不¶懈怡愉順其顔
意若嬰兒然¶仁宗皇帝聞之曰此我國家人瑞也刻玉
為鳩杖以賜日¶賜上尊酒因其生日遣大臣錫宴其家
朝臣咸集自皇太¶后皇后皇太子皆有賜孝靖再拜稱
老臣以受賜公鬚鬢皓¶然親扶掖之都人相與歌詠而
圖畫之及卒公奉喪歸葬畧¶不以衰廢禮蓋天稟素厚
有不待於勉强者凡朝會及與郊¶社宗廟之事未嘗後
<pb:KR4d0493_WYG_017-21b>
至行禮比畢事無惰容不以寒暑久速¶而少變亦其立
志之異於人也泰定二年權臣思文飾太平¶以媚主自
行在所遣使至大都以㫖意召百官老臣諸儒會¶廷中
議上尊號公方服闋歸翰林獨抗言其不可衆黙然重¶
違公言以其說上之事遂已公論事類如此此其尤卓
卓者¶云臣忝國子博士從公成均待罪直學士又從公
翰林公之<md:KR4d0493_SBCK_017-14a>¶葬孝靖而還京也一再至臣舍語臣曰先世
塋域碑銘幸具¶而吾老矣將誰屬乎因感慨論平生或至
<pb:KR4d0493_WYG_017-22a>
終曰臣至於今不¶忘今奉明詔敢作為銘詩而刻之銘曰¶
自古在昔國尚老成有典有則是程是經百年之間
羣賢並¶興蔚乎其文充乎其能逝川弗回繼其邈矣
白髮蒼顔公獨¶壽祉出而事君玉珮珠履入而奉親榆
堇滫&KR1329;多士在門有¶公有卿頌詩讀書亦有諸生金劵
瑤册鼎彝之銘追琢其章¶昭如日星顧瞻在列孰肅孰
艾孰為浮夸朝豔夕壞孰為强¶梁外肆中隘衆人尤之
君子攸慨君子之興有來有承隠徳¶之積久而有徵尚
<pb:KR4d0493_WYG_017-22b>
書制作秩秩在廷孝靖式穀退若弗勝誰¶云弗勝公以
文起有禄有年與父終始棲鸞之鄉公孫之里¶何以表
公貞石有紀¶
　　高魯公神道碑<md:KR4d0493_SBCK_017-14b>¶至順二年春有詔特加贈故中奉大夫河南等處宣慰
使¶推誠協亮功臣太傅開府儀同三司上柱國魯國公
諡莊僖¶而御史中丞趙公世安又傳勑太史臣某製文
以刻諸神¶道之碑臣再拜稽首受詔退考諸傳記而得
<pb:KR4d0493_WYG_017-23a>
公之遺事云¶至元十九年春三月¶世祖皇帝時巡上京¶
裕宗皇帝以皇太子從是時左丞相阿哈瑪特以聚歛專
政有¶盜因上下人心之不與詐稱皇太子而賊殺之者
是月之十¶七日也是日公與工部尚書張九思等俱鎮
留京宿衛上直¶皇太子宫左丞相與兩西番僧謂公等
曰皇太子將以今¶夜還宫修佛事公曰近日有上來者
不聞有此行也因以¶西番語問僧曰主人與國師今至
何所僧愕眙不知所對即¶改用漢語詰之僧色變辭窮
<pb:KR4d0493_WYG_017-23b>
公曰是詐也叱衛士執付功徳<md:KR4d0493_SBCK_017-15a>¶司訊之左相曰爾自為
之無與我事遂去之是時左相固不¶辨西僧誰何而公
又疑左相為變即率張尚書蒙果勒尚書¶及大都尹布
敦宫衛王顧兩指揮申嚴衛禁固守宫門皆執¶兵以備
日且暮聞樞密院副使張易以兵公與張尚書問易¶曰
此將何為易曰夜二鼓當自知之公又謂易曰此大事
豈¶得不令吾二人知易附耳語曰得密報聞太子來誅
左相殆¶是也蓋易亦不察其偽也公黙計太子必不暮
<pb:KR4d0493_WYG_017-24a>
還而政府亦¶率百司列宫外栁林中數遣使迓太子畧
無還者皆疑懼不¶知所為至二鼓果聞人馬矢箙聲嘈
雜自逺至儀衛前駐傳¶令啟西門入公曰太子果來旺扎
勒賽音必先令我輩知此必¶詐也因答之曰太子未嘗
由此門入入果有令旺扎勒賽音二¶人來門即開扣門者
謬曰汝等知所守甚善乃去之南門公¶曰此有變無疑
矣命九思之弟守西門而九思急趨南門叩<md:KR4d0493_SBCK_017-15b>¶門又不得
入有舉燭傳呼以名召左相以下者公等從門隙¶中覘
<pb:KR4d0493_WYG_017-24b>
見已撾殺左相阿哈瑪特及左丞郝楨矣公與九思曰果¶
賊也即命布敦與兩指揮嚴兵彀弓矢開門出衛士射
而擊¶之賊散亂棄兵仗走獲王著問得賊狀蓋假太子
名以賊¶殺左相等也而首賊高菩薩已逸去賊敗終不
能犯宫闕者¶公與九思力也事定天未曙公曰吾能日
馳千里報¶主上太子比暮得入奏上與皇太子于行在¶
上與皇太子甚善公所為即令還守宫掖明日至大都
有司¶捕治有罪者行誅遂以無事公之功亦大矣哉後
<pb:KR4d0493_WYG_017-25a>
十餘年¶成宗皇帝即位隆福太后在東朝宫府舊僚咸
見顯用張¶公日以貴重用事致位一品及殁封贈亦如
之而公不及見¶矣¶仁宗皇帝追論其功合封贈視張九
思會<md:KR4d0493_SBCK_017-16a>¶仁宗賓天命弗果下¶今上皇帝乃申前詔而命之
夫人臣有顯功而朝廷不忘此¶勸忠之道也刻之金石
以示來世固其宜哉按公系出女真¶以高為氏奎章閣
藝文監丞赫舍哩希元與公同出女真亦¶以髙為氏狀
公世家嵗月子孫尤備臣又得考而載焉女真¶之地東
<pb:KR4d0493_WYG_017-25b>
接高句麗西邇燕雲之北分族此石居各為部落¶非郡
縣無市井雜處者故其為氏或以名或以爵或以官或¶
以里而稱高氏者曰渤海曰鈕祜禄曰赫舍哩曰冨珠
哩亦¶或為高氏公蓋渤海部之高也先塋在遼東鳳凰
山金時碑¶刻具在多貴爵位太師者一人節度使者十
人曽大父全義¶嘗為大官而碑闕書大父彝登進士第
積官潞州昭義軍節¶度使潞州見金之將亡也棄官隠
居上黨教其民之俊秀以¶詩禮上黨之人化之國朝兵
<pb:KR4d0493_WYG_017-26a>
至上黨潞州與上黨人自歸<md:KR4d0493_SBCK_017-16b>¶太祖皇帝上黨人先得全
其父子家屬者潞州與有力焉潞¶州生守忠守正臣以
孝聞又以善射從都沁郡王取中原有¶功為千夫長從
琨布哈王取宋黄岡恃射深入奮擊死焉¶年二十九
歸葬冠州夫人張氏無子卒後夫人趙氏生中灤¶運糧
都提舉烏嚕台次即公也公諱觿字彦解幼頴異不好
弄¶稍長讀書兼習國語及西域語風儀聳然魁傑人也
事¶世祖皇帝潛藩以慎密受知嵗甲寅¶世祖城上都公
<pb:KR4d0493_WYG_017-26b>
董役有中帑金幣之賜中統三年上為¶裕宗擇宫僚以
公掌文史監治中醖兼領宫府門衛之禁而¶長其屬焉¶
裕皇竒公材國人謂黄曰實喇公鬚黄¶裕皇因賜公名
實喇以表而寵之至元初内廷將製御榻取¶豫樟之材
於高麗公以使往宣布徳意厥貢稱用有金綺衣<md:KR4d0493_SBCK_017-17a>¶之賜
三年十月王傅薩爾滿太子贊善王恂以裕宗之命復¶
公與張九思家凡二十有一户無所與¶世祖既定都于
燕作都城宫闕公與留守伊蘓布哈段禎董¶其役功成
<pb:KR4d0493_WYG_017-27a>
有白金廏馬宫服之賜十八年拜中議大夫工部¶侍郎
同知五府都總府領東宫禁衛之事如故十九年以守¶
衛定變之功有尚衣鞶帶鞍馬等賜二聖益知公可大
用¶而公名聲赫然著於中外矣廿二年拜嘉議大夫同
知大都¶留守兼少府監¶裕皇上僊公哀慕切至求解職
事親拜中奉大夫河南等路¶宣慰使廿七年十二月廿
六日薨于官明年正月葬冠州吕¶家原先塋之次娶楊
氏卒又娶葛氏生子曰師顔泰定某年¶師顔佐樞府以
<pb:KR4d0493_WYG_017-27b>
例謂封贈推誠保德功臣正奉大夫河南江¶北行中書
省參知政事魯郡公諡貞肅楊氏追封魯郡夫人<md:KR4d0493_SBCK_017-17b>¶葛氏
封魯郡夫人贈公父守忠中順大夫僉太常禮儀院上¶
騎都尉魯郡伯母張氏趙氏封魯郡君¶今上時恩封楊
氏追封魯國夫人葛氏封魯國夫人又¶贈公祖彝曰集
賢大學士榮禄大夫大司徒魯國公祖母王¶氏追封魯
國夫人公父守忠曰銀青榮禄大夫大司徒魯國¶公母
張氏趙氏追封魯國夫人公薨時葛夫人方盛年師顔
<pb:KR4d0493_WYG_017-28a>
幼隆福太后追念公之昔事¶裕皇也驛召母子以至葛
夫人習於詩禮通古今常以經義¶為女師宫中太后命
師顔學於國子召其師而告之曰師¶顔故宫子善教之
以待用賜衣酒而囑勉之師顔事母夫人¶如嚴君夙夜
無違無怠延祐年間有司以葛夫人貞節上聞¶有詔表
其門閭興聖太后召葛夫人講資治通鑑論古¶今政治
得失<md:KR4d0493_SBCK_017-18a>¶仁宗尤念之今上皇帝以天厯改元之十月即自
大同召¶師顔奉葛夫人以來曰舊家老人壼内師表賜
<pb:KR4d0493_WYG_017-28b>
德輝之號俾¶侍中宫贊六宫之教焉師顔自樞密院㫁
事官尋遷樞密院¶判官出守大同召還特除同知中政
院事明年改授太子府¶正又明年加資善大夫中政院
使娶魏國公靳公之女又娶¶故鎮陽王從孫尚書史脩
靖亦卒又娶李氏女二人長適朝¶列大夫淮安路治中
張謙次適中書㫁事官劉奈曼岱孫男¶五人碩徳掌設
署丞次願天保次願神保皆上所賜名次和¶通次雅里
孫女七人長適東京李長壽次適鞏昌汪萬嘉努¶次適
<pb:KR4d0493_WYG_017-29a>
史逹爾結餘尚幼嗚呼至元中四海混一¶世祖在上裕
宗在儲天下晏然大定一旦盜起不測假託¶太子以為
名自中書樞密諸臣皆有智慮者莫覺其詐以先¶後就
死而公明辯勇決以定其變於俄頃使宗社奠安二<md:KR4d0493_SBCK_017-18b>¶聖無
所顧慮非小故也¶仁宗念之於三十年之後又十餘年
而今上成之夫功在王¶室實有可紀久而益著僥倖一
時之榮本無其實則隨以泯¶滅何足算哉葛夫人貞節
至老以婦儀母德著美號崇禮於¶當時他族未之有也
<pb:KR4d0493_WYG_017-29b>
是皆足以傳示後世故宜銘其辭曰¶
於赫¶世祖攬收羣英以一萬方以開治平文武率職出入左
右建¶極于中以進耆壽乃睠聖子繼明麗天雝雝在宫百度
是宜¶相時大僚並俊咸乂旣試既庸以遺宫邸時維高公始
事潛¶藩有藩維城啟祚孔安頟頟專城辨方作室虎躍龍
驤奠此¶京國界界居庸巍巍兩京公維信臣克相經營
皇簡在衷¶宫城是使腹心扞城夙夜祇事¶世祖時巡<md:KR4d0493_SBCK_017-19a>¶裕
皇在行載燠載清徒御不驚維時大都宗社攸在俯臨
<pb:KR4d0493_WYG_017-30a>
中¶原旁極南際獷彼柄臣聚斂善逢神憤人嗟速禍自
躬迺啓¶盗心任俠之靡詐名太子幸於一濟時相狡壬耳
目素備天¶奪其魄就斃如醉易也本兵素惡相奸聞言
不察墮賊計間¶夜叩宫門儀導咸若時匪有人孰固其
鑰賊敗旋踵繇不入¶宫弗貽主憂實為雋功天祚皇圖
生此碩彦決疑於幾致安¶於變事著簡册名垂鼎彝累
聖歴時報功匪遲桓桓魯邦泰¶山為鎮錫以上公食其
封畛桓圭衮裳不及其生肖儀廟堂¶萬世之榮夫人貞
<pb:KR4d0493_WYG_017-30b>
孝克配厥德有文有識為母儀則壽豈康¶樂子奉晨昏
有慈有嚴官業是敦天子命之封爵之貴上¶天報之令
聞不已令聞不已視此銘詩百爾子孫勿替引之¶
　
　
　
　
　道園學古錄巻十七


<pb:KR4d0493_WYG_018-1a>
欽定四庫全書
　道園學古録&KR0195;
