# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_035-1a>
#+PROPERTY: JUAN 38

<md:KR4d0493_SBCK_037-14b>¶
<md:KR4d0493_SBCK_038-1a>¶
<pb:KR4d0493_WYG_038-1a>
欽定四庫全書
　道園學古錄巻三十八
　　　　　　¶　　　　　　　元　虞集　撰
　記¶
　　大本堂記¶
宜春黄盅字子中早嘗從臨川吳公遊往来者數年歸
而題¶其讀書脩學之舍曰大本堂其後得壻公門有卒
業之意而¶公去世已五年矣公之遺書緒言經手定者
<pb:KR4d0493_WYG_038-1b>
皆可考信而其¶門人子孫嘗所親聞者又可問而辨之
以自致其學顧来求¶予為之記而不知予之不足以知
此也噫使及公之存因斯¶堂也得一言以惠幸後學豈
不善哉嗟何及矣而使予執筆¶焉其何以言之哉昔者
朱子受學於延平先生先生嘗以其¶從豫章得之者
而語之曰但於静中看喜怒哀樂未發時氣¶象為如
何竊嘗由是思之所謂未發者豈非吾不睹不聞之<md:KR4d0493_SBCK_038-1b>¶時
乎所謂静者豈非戒慎恐懼之至無所倚著之時若夫
<pb:KR4d0493_WYG_038-2a>
氣¶象之説亦云危坐澄心而天理自見云耳非必有模
擬想像¶者也其師友問荅之言傳諸學者宜無可疑者
嗟夫人之受¶命於天與血氣俱禀而生其為性本静也
知識生而情欲作¶接於物而動者紛至疊起互為應感
反覆相因於無窮雖夢¶寐休佚之頃其憧憧者未嘗小
止而定也是以一徃而不復¶倒行逆施謬迷顛沛以終
其身而莫知反其本原者多矣彼¶為佛老亦或知此以
為憂乃為絶物壁立以自勝或為專壹¶内守以自固其堅
<pb:KR4d0493_WYG_038-2b>
苦百倍則有之雖或稊稗之有秋然欲其¶立人極以贊
化育則與聖賢之學為大不侔矣今夫天道之¶行也必
有歛肅以啓發生之機人之為學何可無所涵養以¶為
動而泛應之地乎苟自始及終無一息之静則隠微之
間¶動機之發亦何以察其辨而致其力况於風靡瀾倒
潰冐衝<md:KR4d0493_SBCK_038-2a>¶突而後從而制之將何及乎吾是以深感夫延
平之言而竊¶以為大本之立庶由乎是而區區言語文
字之求宜未有切¶於此者矣若夫其後朱子之門人或
<pb:KR4d0493_WYG_038-3a>
傳其師説以為考諸聖¶賢之言進脩之實尚有可言者
則在後學又有以究極之吾¶聞子中之居是堂也以髙
㓗自克好静坐故以所聞告之以¶為之記¶
　　時中堂後記¶
皮以亨氏故南雄使君之次子今平江州判官昭徳之
弟也¶嘗築别室里第之南數十歩堂成求名於故翰林
學士吳公¶乃題其堂曰時中又為之辭焉後數年以亨
氏殁又數年堂¶燬而辭亦亡其子霖慨然思先人之遺
<pb:KR4d0493_WYG_038-3b>
意乃更卜構堂仍其¶舊名而吳公之辭不可得矣其兄
棨為訪諸吳氏門人子弟¶亦未之有獲也而請予以意
申之予曰時中之義大矣昔者<md:KR4d0493_SBCK_038-2b>¶吳子之言必有以大啓
夫學者之心而使之有用力之地矣¶集何足以言之雖
然棨乃予甥也試相與私講之夫君子小¶人對待者出
於君子則入於小人矣出於小人則入於君子¶矣介然
㡬微之辨其當致察也嚴矣時中之中吾不敢易言¶之
然吾所知者君子之時中既為中庸小人之無忌惮為
<pb:KR4d0493_WYG_038-4a>
反¶中庸則知無忌惮者時中之反也時中未易至也而
忌惮無¶忌惮吾可以用力矣忌則知所畏而不作無所
忌則肆而無¶所不為矣惮者知所惡而不行無惮則妄
行而無所不至矣¶此君子小人之辨也昔先儒嘗以静
教人其後曰莫如待敬¶敬之説要矣其後又以為莫切
於畏之一字盖其愈思而愈¶精愈近而愈切者如此且
中庸之道在乎戒慎恐懼求時中¶者舍此而奚適哉吾
徒言其求之之道如此耳使歸以語其¶弟若復得吳子
<pb:KR4d0493_WYG_038-4b>
之言使集與聞而從事焉固所願也<md:KR4d0493_SBCK_038-3a>¶　　思本堂記¶
宜春黄元瑜氏好古博雅取所藏三代秦漢以来圗書
器物¶居於一堂名之曰尚古故翰林學士吳公為之記
而告之曰¶尚論古之人莫如易書詩春秋之為古也元
瑜之所尚孰有¶加於此者乎噫公之為元瑜言者至矣
其望於元瑜之所至¶者厚矣嗚呼觀其器而知其用觀
其文而知其實則凡觀於¶古人者皆所以成已之能也
<pb:KR4d0493_WYG_038-5a>
由是四方之君子深有期於元¶瑜焉後二十有餘年元
瑜使来告曰某以先世之餘慶出而¶食上之禄歸而有
家於鄉顧吾族人昆弟子孫其初本一人¶之身也迺作
思本之堂於居室之近聚族人之為學者飲食¶而教之
又於嵗時具酒饌&KR0188;果率長㓜以享乎先祖庶乎凡¶吾
同氣仰而望焉各思其本之同出而精神血氣之感焄
蒿¶肸蠁如在於斯庶有以盡吾之誠乎哉取私田五百
畆之租<md:KR4d0493_SBCK_038-3b>¶入别儲之以備斯堂祭與教之用而請為之記
<pb:KR4d0493_WYG_038-5b>
焉然後知元¶瑜之真有志於尚古者矣吾聞古之為道
莫重於祭莫切於¶教而思本之堂為斯二者而舉予安
得不為之言乎夫古今¶一道也而時王之制有所不得
行徃昔之事有所不得為志¶之所存有所不能自已者
取其得為者而為之豈非善學古¶者歟昔者先王之制
祭理甚重且大也粢盛牲殺器皿衣服¶之等甚備也求
於隂陽鬼神之義甚至也諸侯有國大夫有¶家則各有
廟焉以妥祖宗之神靈以一子孫之心志支庶之¶不祭
<pb:KR4d0493_WYG_038-6a>
未嘗不得伸其敬於宗子之家繼禰之小宗未嘗不得¶
專食於子孫之享而有國有家之族人幾無不祀之鬼
矣後¶世貴為公卿封不必有其地名為世禄家不必有
其田於是¶廟無所於立不得以行古之祭道宜無以聯
属其族人矣而¶况於士庶人之家乎先王之遺教彛倫
而已矣其始教至於<md:KR4d0493_SBCK_038-4a>¶徳為聖人極其至而已矣自天子
諸侯之國大夫之家黨術¶之間其教一而已矣士之仕
不出於其國農之耕不出於其¶鄉無所事乎逺外故鄉
<pb:KR4d0493_WYG_038-6b>
里親戚之情親友助扶持之事近至¶若閭巷之間其耆
老日坐於里門其少壯旦出而誨之以所¶當為夕入篤
之以所不及則是父兄無不教其子弟者矣後¶世身無
以為教教不以其道或工文藝以事進取趨游末以¶縱
利欲遺君後親之心舉世不怪不厭又何責於閭里之
間¶乎噫苟非真知古道之可尚者其孰能知致力於斯
二者乎¶想夫斯堂也絃歌之聲作少長有序而不紊籩
豆之事嚴子¶孫致恭而無間於是斂福胙而敷施之通
<pb:KR4d0493_WYG_038-7a>
幽明之故合踈戚¶之情勸酬頌祝宴樂醉飽行之有常
久而無斁也前三百年¶宗家太史公之言曰冲和在此
一枝也其殆為善思本者發¶乎然而祭與教之道猶有
可言者吾聞元瑜子弟多好學尚<md:KR4d0493_SBCK_038-4b>¶有以推明其説而品
節其事以佐元瑜之成能乎¶
　　誠全堂記¶
前上元宰臨江黄君景雲入仕于朝秩滿暫還有堂焉
名之¶曰誠全因桃源宰簡君正禮池陽教授吳君京來
<pb:KR4d0493_WYG_038-7b>
求予為之¶記簡君為之言曰朱子語録有云誠是天理
之實然聖人之¶生禀受渾然氣質清明純粹全是此理
學者則湏是致力學¶問思辨行直是得日用本分事無
非實理然後為誠也即是¶言而觀諸聖人仲尼有云惟
天為大惟堯則之詩云維天之¶命於穆不已文王之徳之純
仲尼曰予欲無言天何言哉四¶時行焉百物生焉天何
言哉如此者豈瞻企思慮之所可及¶哉觀于聖人者觀
乎天者也觀于天者觀乎聖人可也人之¶所以為人其
<pb:KR4d0493_WYG_038-8a>
性則仁義禮智其倫則君臣父子夫婦兄弟朋¶友也人
而不達乎天蓋盡乎斯道而已故曰聖人人倫之至<md:KR4d0493_SBCK_038-5a>¶也
舜之於堯周公之於文王皆聖人也孟子曰舜盡事親
之¶道而瞽瞍底豫瞽瞍底豫而天下之為父子者定周
公之東¶征也詩人詠之曰公孫碩膚赤舄几几君子以
為善形容周¶公焉盖天理有常而事之所遇有變變雖
萬端而其常也不¶失故於其間可以窺見聖人之萬一
乎顔子之於仲尼亞聖¶也去聖人一間爾顔子不幸短
<pb:KR4d0493_WYG_038-8b>
命傳仲尼之道者曽子子思¶孟子也學者從事於三子
之言其至不至則甚不齊然竊觀¶前乎此有踐而充之者
其惟顔子乎仲尼曰回也其心三月¶不違仁方其不違
也於聖人之全體有以異乎孟子曰顔子¶具體而微周
子曰執焉復焉之謂賢盖謂顔子也又曰聖人¶之藴微
顔子殆不可得而見乎是故天不可以意見測也聖¶人
不可以意見知也從之末由之際則亦可見其微矣乎
然¶則亦謂禀性渾然氣質清明純粹其可以易言而輕
<pb:KR4d0493_WYG_038-9a>
以自命<md:KR4d0493_SBCK_038-5b>¶乎哉然而學者之所以為學人之所以為人非
天非聖人則¶何所事乎是故不敢以易言之亦不敢不
以此為事也盖嘗¶聞之周子曰誠無為㡬善惡夫誠者
理之至實何所事於為¶哉而㡬之發則有善惡之分矣
昔者夫子於乾之九二曰閑¶邪存其誠程子釋之曰邪
既閑則誠自存非别求誠於外而¶存於此也而閑邪之
道則在於動容貎整思慮自然生敬敬¶則誠存而於實
理無所欠闕矣然斯言也亦在於言信行謹¶之後下學
<pb:KR4d0493_WYG_038-9b>
入門盖未能遽及乎此也是故張子又專以禮教¶人盖
君臣父子夫婦兄弟朋友之間日用之際莫非其事而¶品
節之微知有未盡者矣一豪之分不盡則有一豪之闕而¶
不實矣然非知禮其孰能與於此哉故思全乎理之實者
又¶當致力乎此所以人倫之至非聖人莫能當之集願學
而未¶之能達也輙誦所聞以告三君子而記諸黄氏屋壁<md:KR4d0493_SBCK_038-6a>¶　　君子堂記¶
臨川李本伯宗之大父以郡史從軍活属縣數鄉之民
<pb:KR4d0493_WYG_038-10a>
既而¶延鄉先生孫履常甫教二子于家齋舍在蓮池上
履常取¶周子語題之曰君子亭後其大父父既殁池上
之居為别舍¶伯宗不忍忘也因取以題其所居之堂曰
君子堂而求予記¶之噫子之大父有隂徳生理之息養
和氣流行子之父受學¶於鄉先生成其属望之意則子
之誦詩讀書脩身慎行以君¶子自居則亦有自来矣夫
人之為人其類大槩有二曰君子¶曰小人其㡬微之初
則善惡義利之辨而已為義為善出于¶天性隨感而見
<pb:KR4d0493_WYG_038-10b>
涵養深者識察其端之自出知擴充之其為¶君子也孰
能禦之一念之發起於血氣為惡為利不能察諸¶其微
而力克治之則其潰冒衝突壅底沉溺其不可禦也又¶
有甚焉是以欲為君子者不可不反已窮理而求其端
也古<md:KR4d0493_SBCK_038-6b>¶昔盛時聖賢迭作朝廷鄉黨學校之間外而交際
内而家¶庭無他教也是以其時君子為多焉聖逺言湮
異端並起易¶書詩春秋禮樂之文孔孟之説雖具在方
冊而僅存於世其¶學之者固陋則不足以自奮猖狂則
<pb:KR4d0493_WYG_038-11a>
不能以自反天資之敏¶才器之髙則又不屑於此而他
求焉師匠不作無所質信汗¶漫之求沒身無得此人心
所以常昧於本初而先王之澤不¶被於天下此豈小故
也哉昔者周子特起於千載之下上接¶前聖圗書之作
天實假之而或者猶疑其説之别出程伯子¶天性之純
叔子操守之正以張子之仁勇猶出入於孫吳佛¶老之
説然後卒能歸求而得之此所謂振古之豪傑者哉是¶
故有髙明之資不肯安於凡近而過求之其能自歸如
<pb:KR4d0493_WYG_038-11b>
張子¶者幾何人哉延平李氏之言曰舉世紛紛曰學仁
義陷身楊¶墨誰能知之竊意斯言也為學之初稍出於
自私之意歧路<md:KR4d0493_SBCK_038-7a>¶之差其失大逺延平安得而不深歎之
乎雖然此猶為學道¶者而言也乃若淺陋之士求欺世
欺人之名以竊自盡之利¶立志之初已與聖賢大背而馳
矣而謂有志於君子者而為¶之乎予與伯宗游已數年
今嵗留山居者踰月察其不自安¶於衆人之習真欲自
致於君子静而不滯進而不止有初有¶終庶㡬無愧於
<pb:KR4d0493_WYG_038-12a>
斯堂者乎㡬微之先岐路之差則不可以不¶慎也姑記
其説而相與切磋琢磨以求其成焉至元戊寅三¶月朔
記¶
　　徳星堂記¶
世説云陳太丘詣荀朗陵使元方將車季方持杖以從
既至¶荀氏子弟咸在侍側于時太史奏真人東行五百
里賢人聚¶世人以為美談厥後朱文公為建寧陳氏作
聚星亭畫贊好¶學之士盖傳誦焉大禧院判官陳君彦
<pb:KR4d0493_WYG_038-12b>
和家本蜀閬中文惠<md:KR4d0493_SBCK_038-7b>¶公世家後自鄭州遷汝寧居汝寧
者數世矣昔為御史時與¶予同朝有一日之雅兹乃千
里貽書以相告曰我大父輔¶之甫居京師咸宜坊有堂
曰徳星李公受益所名蓋取諸¶聚星之義而松巖髙公
書之當是時鹿庵王公左山商公静¶軒閻公楊公從周
與諸名公卿朝請之暇無日不集於斯¶也今徙居寅賓
坊東亦有堂焉仍表之曰徳星亦不忘其先¶也請為記
之集曰彦和之無改於堂名也可謂宜矣聚星之¶應視
<pb:KR4d0493_WYG_038-13a>
其人焉何必古今之異也由今人而視古人則為古人¶
矣若古人之自視於當時則亦謂之今也今人之自視
於今¶則故謂之今矣在後世而視之將不謂之古人乎
是故方今¶之時令聞令望如珪如璋而顒顒卬卬來集
於斯者又何必¶不如咸宜之君子乎且夫君子之交也
以類相從吾嘗為彦¶和執筆先世之遺徳矣而彦和之
美政又有不勝其書者今<md:KR4d0493_SBCK_038-8a>¶𫾻歴愈久聲譽益髙則其所
與遊之君子盖可知其人焉昔¶者文惠公與弟兄以執
<pb:KR4d0493_WYG_038-13b>
政奉其父秦公於家第每有客至必¶擁笏垂魚以次侍
立客為之䠞蹜不安而起秦公謝曰此兒¶子輩爾然則
陳氏賓客之盛有自来矣方秦公時寔當五星¶聚奎之
後其在朝之君子休光盛徳至于今五尺童子皆知¶誦
之吾故曰不可以古今而異觀也嗟夫予去國而適江
湖¶之外故已逺矣仰而觀之天容日華初不違於咫尺
蓋嘗披¶衡茅廓豐部而竊窺乎勾陳太微之間以求夫
天津析木之¶次其景光潤色煌煌煜煜亦果有如太史
<pb:KR4d0493_WYG_038-14a>
之占者焉則賢人¶之徳業衣被萬物者著矣而僕也得
與草木禽魚以自樂於¶麗日祥雲之下則區區之至願
至幸之至足者矣¶
　　謹敕堂記¶
撫州府推前進士楊侯賢可為其從孫壻龍煥來告曰
吾太<md:KR4d0493_SBCK_038-8b>¶和龍氏登者登故宋咸淳四年進士第仕至衡州
推官其後¶曰希白克世其家至其子良翁則為國朝之
人矣有志於¶當時不及有所施而殁而孫曰煥今年二
<pb:KR4d0493_WYG_038-14b>
十餘而知為學以¶自立作堂於其居之左取馬文囦稱
龍伯髙之語以扁之曰¶謹敕請得一言以進其學而成
其志文囦漢室名儒智慮不¶私於已然戒其子孫不嫌
於辨别時人耳目之所及以致輕¶薄謹敕之辨何其憂
之深而言之切也馬氏之子孫在當時¶者尤當受言而
行之百世之下龍氏之支流餘裔觀於前言¶往行有得
於宗家徳行之意慨然有感於中而思盡力焉可¶不謂
之知其要乎然文囦頌伯髙之徳則曰敦厚周慎口無
<pb:KR4d0493_WYG_038-15a>
擇言謙約節儉亷公有威效之不至者猶為謹敕之士
以愚¶觀之果能以謹敕自勵雖以之入聖賢之域可也
豈止於是¶十六言者而已哉謹之為道蓋有存養之功
而敕之為言深<md:KR4d0493_SBCK_038-9a>¶有戒敕之義蓋必有聞焉知其得於天
者如是其大有諸已¶者如是其全於是慎之於存養之
初不使有一豪之偏雜戒¶之於臨事之際不使有一事
之差繆如是而致其謹敕之功¶者為學之要道也如大
江之流而諸水皆從裘領之挈而舉¶體皆順果知所以
<pb:KR4d0493_WYG_038-15b>
為謹敕之道則所謂十六言者皆由義理¶而出一源而
無間矣而異端鄉愿之流亦不得托其似是之¶非以謬
迷於當時也夫君子之為學也為敦厚而不為刻薄¶為
周慎而不為䟽鹵為無擇言而不為躁妄為謙約而不
為¶放肆為節儉而不為奢縱為亷公有威而不為私昵
者皆必¶謹敕而後能之故聖賢之學必曰由敬而入必
曰戒謹恐懼¶皆謹敕之事其可以為易能乎哉嗚呼欲
知謹之説乎板之¶詩曰敬天之怒無敢戱豫敬天之渝
<pb:KR4d0493_WYG_038-16a>
無敢馳驅朱子曰言天¶之聰明無所不及不可以不敬
也欲知敕之道乎抑之詩曰<md:KR4d0493_SBCK_038-9b>¶夙興夜寐洒掃廷内&KR0113;爾
車馬弓矢戎兵朱子曰細而寢興¶洒掃之常大而車馬
戎兵之變慮無不周備無不飭也謹而¶至於事天之大
敕而至於憂淪胥之亡反而求諸為學之道¶焉何患乎
效伯髙不得者乎書以復諸賢可使記諸堂壁¶
　　栢友亭記¶
東南多嘉樹竒材求其挺特堅緻膚質若金石甚宜於
<pb:KR4d0493_WYG_038-16b>
其土¶恒有而不䙝歴時變而不遷見用於宫室器用至
美而能久¶未有如栢之為貴者也今豫章之為木能久
能大而適於用¶郡以此而得名橘柚之貢專在南服斯
二者非他方之所有¶莫或尚之然而數年之前驟遇夫
堅氷甚雪之變摧折殆盡¶生息僅存栢之為植同其風
氣屹然如山岳之無所動摇則¶其所以受命于天托質
於水土其必有獨異者乎環視境土¶之近耳目所及托
乎神明嵗年千百者徃往有之穹山巨壑<md:KR4d0493_SBCK_038-10a>¶之間不通人
<pb:KR4d0493_WYG_038-17a>
跡無所識察於當世乃至辱於樵牧厄於斧斤¶何可勝
數今有君子手植兹木於户庭之間子孫保守而封¶植
之内無蚍蜉蛾子之蠧外無皮毛支末之毁垂三百年
鬰¶然干霄本固榦碩駢峙對立凡四其朋若豫章魏亭
胡氏之¶家者宜乎詩人君子相與詠歌之不足也胡氏
之孫棣築亭¶其傍清江范徳機氏題曰栢友而遂銘之
後十餘年使其壻¶徐庸不逺二百里持以相視感喬木
之如斯思故人之云逺¶因書此以遺之庸又請范君所
<pb:KR4d0493_WYG_038-17b>
以稱栢友之説乃告之曰君¶子於先世手澤之所存瞻
望以思恭敬弗怠故宋進士龍溪¶君之手植歴四傳以
至于今五世矣世代變易而物非其故¶胡氏能世有其
家家全其栢相與為永久亦希有者哉然則¶棣也觀於
斯木思其髙曽祖父朝夕徘徊於其下若將見之¶豈直
友之云乎哉雖然昔之取友者取於其鄉取於其國取<md:KR4d0493_SBCK_038-10b>¶於天下取於古之人今胡氏之家傳澤之久不失儒雅
而¶温厚深固有聞於其鄉仰而思之俯而脩之必有得
<pb:KR4d0493_WYG_038-18a>
於斯者¶庶幾相須以成之道乎謂之友可也然則友之
之道如何觀¶其堅忍不㧞而抑其浮游之氣觀其正直
不阿以致其貞幹¶之徳觀其老成之操而㓜志不行矣
觀其久固之節而逺慮不忽矣觀其立也有以蔽物則
必不肯閉吝而能有以及人¶觀其器也有適於用則必
不肯暴棄而思有以濟乎當世則有¶取於斯栢多矣栢
也之為胡氏友又將見其子孫於方來乎¶進士君之先
自丹陽来徙于官溪溪之委為東湖進士之子¶所築西
<pb:KR4d0493_WYG_038-18b>
園在焉三世以園自命所謂小園園趣者皆以此也¶湖
之水滙彭蠡為大浸今胡氏之居枕之亭在居室之右
多¶古木竒卉而獨以栢名者重先世之植也夫其地之
寛厚燠¶澤見諸樹木人物者如此則山川之勝必有可
觀者焉吾或¶與野人釣叟徜徉於江湖偶一至其處尚
能援筆而賦之<md:KR4d0493_SBCK_038-11a>¶　　冩韻軒記¶
龍興紫極宫冩韻軒髙據城表面西山之勝俯瞰長江
<pb:KR4d0493_WYG_038-19a>
間乎¶民居官舍之中特為夐絶眺望如此者亦或有之
至於秋髙¶氣清望見上游諸郡之山若臨江之玉笥撫
之華盖寸碧天¶際森列戸牖此則他處之所莫及也西
山神仙窟宅得道往¶来城府致其憫世拯俗之意而游
覽燕息於此盖必有之郡¶又相傳唐文簫吳綵鸞二仙
豈其人歟世傳吳仙嘗冩韻於¶此軒以之得名予昔在
圗書之府及好事之家往往有其所¶冩唐韻凡見三四
本皆硬黄書之紙素芳潔界畫精整結字¶遒麗神氣清
<pb:KR4d0493_WYG_038-19b>
明豈凡俗之所可能者哉要皆人間之竒玩也¶登斯軒
而思其風采亦足以寄遐思也乎而世人塵俗之想¶沉
溺於胸中意謂髙仙幽棲者不異於已而書其遇合之
事¶殊不經也盖唐之才人於經藝道學有見者少徒知
好為文<md:KR4d0493_SBCK_038-11b>¶辭間暇無所用心輙想像幽怪遇合才情恍惚
之事作為詩¶章荅問之意傅㑹以為説盍簮之次各出
行卷以相娛玩非¶必真有是事謂之傳竒元&KR0876;白居易
猶或為之而况他乎遂¶相傳信雖為其道者若文吳之
<pb:KR4d0493_WYG_038-20a>
事亦久而莫之察良可悲夫¶盖所謂仙者形質化泯神
明昭融豈復有分毫世俗之念而¶有可以受謫者乎昔
陶隠居著真誥載李夫人少女降楊生¶之事猶言𤣥契
遇合真道不邪示有偶對之名初無弊穢之¶迹從容接
對禮意森嚴此一證也借曰以凡念之起見謫于¶天自
當恐懼脩省一息不敢緩而可以因循袵席之燕暇以¶
至十年之久乎誣吳君也亦已甚矣而使庸人孺子無
所知¶識更得以藉口吾黨之士其可吮墨㺯翰揚瀾而
<pb:KR4d0493_WYG_038-20b>
𦔳之波乎¶因書此以遺其觀之主者余君𤣥谷無重貽
愧於兹軒之髙¶明云<md:KR4d0493_SBCK_038-12a>¶　　余氏極髙明樓記¶
華盖之山在崇仁上游據地勢之隆厚㧞起千仞上出
霄漢¶日星迴旋無所障礙雲雨之興漠乎在下若有人
焉凌空倒¶景髙鄰日月而後足以對之浮游於塵&KR0381;之
中沉溺於汙穢¶之下生死不出於旦暮起滅不踰於尋
丈者烏足以觀乎此¶哉其山之陽有水曰珠溪余氏之
<pb:KR4d0493_WYG_038-21a>
族世居之不知始於何代¶而未嘗有他族間之山如城
郭之環流泉中出隠伏磐石委¶曲淵注始達于外而居
人耕田鑿井養生讀書無所外慕以¶其地僻而賦薄逺
去郡縣公上之供給事而退人亦無所求¶乎其間也晉
陶淵明所謂桃源者依稀似之余氏之彦曰敬¶以自然
淳厚之姿居風俗質朴之鄉以其樂易之心保其¶敦睦
之族舒舒然温温然吾聞而悦之世以為風氣日降情¶
態日趨於薄而不復可返豈有是耶故翰林學士吳公
<pb:KR4d0493_WYG_038-21b>
之夫<md:KR4d0493_SBCK_038-12b>¶人則敬之曽老姑也故公嘗至其處及敬作樓於
其居以瞻¶華盖於咫尺而命敬以極髙明題之也樓成
而公已去世敬¶不得請一辭以表之因其族父希聖求
予記之予嘗聞諸上¶蔡氏曰孰能脱去凡近而遊髙明
莫為嬰兒之態而有大人¶之器莫為一身之謀而有天
下之志莫為終身之計而有後¶世之慮不求人知而求
天知不求同俗而求同理者乎必如¶是也而後可以造
乎髙明之域矣今夫小智自私而自以為¶髙曲見陋識
<pb:KR4d0493_WYG_038-22a>
而自以為明輕獧以相尚臆度以為知則其念¶慮之所
興云為之所及無非至卑至下之事擬諸髙明真所¶謂
霄壌之間矣是故質之羙者庶㡬有以得之内顧於家
無¶甚不足之慮外視於物無甚必欲之意則其中之所
存澹泊¶而虚曠於入道為近矣而又有以考夫聖賢之
學踐夫古人¶之跡則日趨髙明而推致其極者不自此
乎秋髙氣清予將<md:KR4d0493_SBCK_038-13a>¶謁浮丘伯之神于山上尚能求觀子
之樓誦吳公之言而記¶其千載之思於此也乃若中庸
<pb:KR4d0493_WYG_038-22b>
之書所謂極髙明者吳公之¶門人弟子多能記公之言
敬審問之他日為敬講焉是為記¶
　　主静齋記¶
監察御史前進士趙君承禧宗吉題其齋曰主静而求
予發¶其意焉昔周子作太極圗其説有曰聖人定之以
中正仁義¶自䟽其下曰聖人之道仁義中正而已矣而
主静又自䟽其¶下曰無欲故静周子承羣聖之絶學開
示萬世之學者人之¶所以學為聖人聖人所以與天為
<pb:KR4d0493_WYG_038-23a>
一者在斯而已矣盖聞之¶太極動而生陽静而生隂一
隂一陽互為其根以是知動静¶相應於無窮而太極未
嘗不行乎其中也故人之為道一動¶一静相為體用而
維天之命未嘗少有間㫁也周子圗説所¶以明乎易也
六畫之卦分上下兩體論之二五其中也隂陽<md:KR4d0493_SBCK_038-13b>¶各得其
所其正也以重卦而言之三四人之位也傳曰立人¶之
道曰仁與義是以人極立而三才之道備於我矣其中
正¶仁義之説乎此之所謂静者蓋言太極也萬事萬變
<pb:KR4d0493_WYG_038-23b>
不出乎¶此是之謂主學者之用功抑亦考乎定與主之
説乎然而未¶易知也未易能也切以學者之事擬之而
言焉夫無欲故静¶静之一言則因人道以觀天之道最
為深著夫耳目口鼻之¶接飲食男女之際喜怒哀樂之
發人之所不能無者也而遽¶曰無欲豈易言哉孟子曰
養心莫善於寡欲寡之云者未能¶盡至於無也周子
曰寡焉以至於無是知寡欲者學者求為¶無欲之漸也
艮之彖曰艮其背不獲其身行其庭不見其人¶釋者曰
<pb:KR4d0493_WYG_038-24a>
外物不接内欲不萌此求為無欲之道乎二程得周¶子
之傳其教人直以敬之一字而使從事焉知主乎敬則
可¶以馴致於無欲矣自學者論之主敬則即主静之道
無疑矣<md:KR4d0493_SBCK_038-14a>¶横渠張子又以禮教人動合乎禮所以踐乎敬
之實也一毫¶之非禮則一毫之敬失矣一事之非禮則
一事之敬亡矣故¶主静者莫如敬敬又莫切於知禮禮
者天理之節文也故切¶以為學者之事必知夫禮而不
可易者而後能有所定此可¶以見聖人之道必先有所
<pb:KR4d0493_WYG_038-24b>
定者乎夫主静而無欲者聖人之¶能事學者之極功愚
何足以知之即其所聞於父師而困學¶不倦於萬一者
如此宗吉以文學躋髙科以才識厯華要常¶人之情固
足以髙視一世夸耀一時矣反而求諸身心之學¶以極
於天人之際而取周子之至言以名其齋而常目在之¶
此其志豈可及哉不以予之老退荒陋而逺徴其說且
夫世¶俗之為學質朴者安於固陋不事猷為為静而浮
薄者以不¶踐聖賢之成迹不考經傳之微言罔象髙虚
<pb:KR4d0493_WYG_038-25a>
蓋飾䟽鹵以為¶静者此皆昔賢之所深憂而今日之所
慨歎而莫可止者也<md:KR4d0493_SBCK_038-14b>¶趙君有得於己方資進用又有以
扶其正而抑其偏焉則此¶齋之設其功豈小淺也哉¶
　　環翠亭記¶
臨川城中李氏居宅之後有竹千百竿作亭其中名之
曰環¶翠其鄉先生孫君履常氏書程伯子所賦環翠亭
詩於其上¶使其父兄子弟覽觀而諷詠焉元統癸酉冬
予謁告歸田而¶君還之使遄至從之入城府而病復作
<pb:KR4d0493_WYG_038-25b>
留居久之李氏嘗邀¶予至亭而不能徃也後五年李氏
之仲浩卿與其從子本訪¶予山中道斯亭之勝意欲予
賦之者嗟夫古之大夫君子所¶謂能賦者豈必皆已作
也昔人之言有慨於衷則永歌之以¶寄其意云爾孫君
之書蓋為得之且温柔敦厚之教孰有加¶於程子之言
哉然程子之詩其首章曰城居不見萬山重而¶臨川之
為郡城中多岡阜城南第一峯為獨髙别支曼衍而<md:KR4d0493_SBCK_038-15a>¶西
出其止也為羅家之山李氏之亭在其東麓程子之所
<pb:KR4d0493_WYG_038-26a>
謂¶不見者而斯亭得之則其地似有以勝之者矣其卒
章猶有¶暫遊遽去之歎而李氏之環翠予乃未嘗一至
焉此又何由¶賦之也耶雖然李氏之先有活人隂徳竹
之生意沛然似之¶李氏羣從子弟八九人皆好讀書伊
吾庭户聲若金石其秀¶挺玉立又庶幾似之且聞其好
賓客琴書觴詠無虚日詩曰¶有斐君子如切如磋如&KR0355;
如磨亦有從容於猗猗之間者乎¶噫郡之城於此者㡬
四百年矣其民今數十萬家所謂園池¶亭榭富者或過
<pb:KR4d0493_WYG_038-26b>
侈而貧者不能有也至於竹樹之植久逺者¶或日就翦
伐而方興者晝夜之所息雨露之所養亦未必遽¶能有
此也李氏之亭本諸其先之隂徳續以其子孫之讀書¶
賓客之来於斯者尚有以識之也哉¶
　　廣西都元帥章公平徭記<md:KR4d0493_SBCK_038-15b>¶昔在¶世祖皇帝神武不殺威加四海際天盤地日月所
照莫不来¶歸混一以来嘉惠遐域慎牧守整軍旅隨其
風俗皆有以遂¶其生養之道察其習氣之偏而齊之使
<pb:KR4d0493_WYG_038-27a>
不得妄作此至元之¶治所以無間然也地大物衆豐豫
繁息而有司寖弛於無虞¶而慢暴之漸興矣桂林之所
統踰絶髙險外薄海島幅員數¶千里山川鬰結瘴癘時
起朝廷寛其徭役簡其法令吏乎¶其地者秩優而俸厚
盖所以哀其逺而安其生者也而其俗¶之難制則固有
之若所謂曰生徭曰熟徭曰撞人曰欵人之¶目皆强獷
之標也曰谿曰洞曰源曰寨曰團曰隘之屬皆負¶固自
保因以肆暴之所也然皆有血氣之親口體之欲茍得
<pb:KR4d0493_WYG_038-27b>
所養而安其所利其情状可知也撫字以其方責厲以
其義¶號令以其信堅甲利兵以臨之則悍然不顧勃然
不遜者或<md:KR4d0493_SBCK_038-16a>¶寡矣或者欺其逺弱而無告掊克殘忍之不
厭是非不明而¶舉措顛倒以害其生以拂其性雖善良
懦弱尤不免於動作¶况素不知教令者乎數十年来扇
動弗息朝廷未嘗不思¶所以理之奈何執事者之弗恪
非常之賞昧於黷貨之欺而¶用否之差徒足以敗事而
興誚經事酋卒所忌者制郡縣以¶扼其要害置亷吏能
<pb:KR4d0493_WYG_038-28a>
將以叅錯其出入因其勇黠而用之官¶軍之脉絡貫通
豪壯之心力効命隂謀無所容妄念不敢作¶又以忠信
亷介之官莅其上明耳目公賞罰而持久焉不知¶出此
而屢失良計以勞我將帥士大夫於奔走勞苦可勝追¶
悔乎¶今上皇帝即位之明年為元統二年相臣樞府用
外省之列¶薦以處州萬户之鎮撫州者濟寧章公巴延
拜鎮國上將軍¶廣西宣慰使兼都元帥佩金虎符以總
其軍是年冬十月徭<md:KR4d0493_SBCK_038-16b>¶冦以其衆起賀州富川縣之境入
<pb:KR4d0493_WYG_038-28b>
其縣大掠其民公整軍以¶出湖廣行省右丞旺扎勒帥湖
廣之兵来督戰至軍而病以軍¶事属公公軍逼賊擊破
秀峰桃溪新田野猪等寨斬首二百¶級繼而右丞病卒
公以隨省某處萬户某處萬户之軍以行¶公親臨陣射
其旗頭一人賊二人奪其寨門連破小溪徭源¶等寨盡
克之生擒其酋唐七二十一等六十一人斬首八十¶一
級冦勢未巳據其山險連引數百里大掠賀之臨賀富
川¶亦出道之永明江華公分調諸軍攻其要害擒斬二
<pb:KR4d0493_WYG_038-29a>
千九百¶六十七級復富川縣得邉蓬寨廵檢所失印招
邑民還業是¶年潰㓂又攻平樂府之攻城静江之陽朔
三年正月公整軍¶捕之湖廣平章特黙齊至軍公軍破
㓂所據月虞等一十二¶村獲賊一十七人又破涼涇源
得賊一十一人又破大厚黄¶辛等一十二源擒斬一千
八百九級仍改至元元年七月多<md:KR4d0493_SBCK_038-17a>¶爾濟雅克以湖廣參政
兼都元帥来與公㑹捕破靈川縣境藍¶田米落等處潰
徭之復聚者斬首三百級而公諭其酋潘光¶叔陸秀琳
<pb:KR4d0493_WYG_038-29b>
等來歸得户百廿六大小九百八口嵗願輸租三¶十餘
石十月十九日擊臨桂縣慕化鄉之邉山慈洞斬首三¶
級徭冦盡潰發其巢得偽鈔板印旗甲戈弩及所殺命
官之¶袍笏得為鄉導者龍表一等四十六人梟首以示
斬餘㓂八¶十餘級得脅從者男女四百三十人復其業
十一月以詔¶書按兵而招之得義寧荔浦縣咸水等二
十餘處酋潘三十¶一等金紫等二十一源酋俸傳四藤
之岑溪縣酋沈明等潯¶賀等處酋李百七皆詣公降計
<pb:KR4d0493_WYG_038-30a>
其地凡一百七十八處戸八¶百八十一大小男女凡二
千四百餘口公引大兵屯栁州諜¶報賊攻賓州公引兵
出象州抵来賓縣二年正月十一日㓂¶三千餘人據北
二都公遣千戸王世英往敵之未接戰公帥<md:KR4d0493_SBCK_038-17b>¶屯兵萬户
呼圖克岱爾引兵至石橋與賊遇道隘賊據險戰不¶得地
公引軍至五里塘成陣以待賊分三隊圍官軍公麾下¶
射殺三人呼圖克岱爾等射殺六人射殺突入者旗頭一
人有¶賊挺身奮戈出當吾陣屯兵百戸陶庭蘭識之曰
<pb:KR4d0493_WYG_038-30b>
此首賊梁¶四也急擊之不可失官軍急擊之遂斬梁四
及從之者六人¶賊少却保山頂下矢石以攻我軍公發
火砲焚其寨軍士四¶面構緣以上連戰者三公手射者
盡殪矢箙為空斬首八十¶九級擒其尤强悍者十七人
賊潰二月四日追襲至賓州得¶常抗官軍者十二人斬
首七級得上林縣尉所失印又殺世¶為徭鄉導者潘夀
撞人從賊者韋明等二十六人皆梟之㓂¶北三都之餘
黨保巖洞以竄諜知其處擁草洞口焚之無得¶出者時
<pb:KR4d0493_WYG_038-31a>
暑水溢師還静江九月公與省臣分道追冦十月十¶日
抵慶逺知賊出海北之境引兵出横州至欽之靈壁與
省<md:KR4d0493_SBCK_038-18a>¶臣之軍㑹攻賊賊潰又分公軍出永淳寧浦縣貴州
擒六十¶一人斬首三十八級得所掠男女六十九人還
其家十二月¶三日㑹省臣洪水埠渡江入慶逺大安定
連擊中廓屯營蘆¶村洞擒其酋盧權盧閙斬首三級得
所掠良民遣還其家十¶八日攻唐妙隠峒擒首賊唐公
猛等二人唐遜等十人三年¶正月九日公分擊中廓洞
<pb:KR4d0493_WYG_038-31b>
賊乗髙墜石擊官軍公遣兵出從¶間道上擒其酋譚公
顯等七人斬首二十五級得所掠良民¶遣還其家鞠公
顯問海北㓂酋所在公顯云韋千四在北江¶田巖洞從
其言徃擊之其山千仞壁立不可上㓂又礧石毒¶矢雨
下公購軍中作飛橋直抵其巢擁車積其洞口乗風𤑔¶
之韋千四棄其衆走捕得之其洞火數日乃絶委積家
属殱¶焉又與省臣分擊上下廓蘇村潘村等寨日有斬
獲道險粮¶運不得至採野菜以食與省臣引兵来賓州
<pb:KR4d0493_WYG_038-32a>
二月十一日有<md:KR4d0493_SBCK_038-18b>¶詔亦以江西行省某官統某處萬户兵
平章呼圖嚕宻實哈¶雅總之湖廣之兵平章某總之兵
既合兩平章議擇勝兵二¶千萬戸三人以属公公引兵
擊古野古晚杳洞擒八人斬首¶三十五級行次賓州遷
江縣得古杳之餘黨十一人戮之督¶州倅張宜子擒㓂
海北之餘黨潘千五等三十九人斬首二¶級三月五日
擒古杳餘黨之酋梁七等二十一人初九日慶¶逺民陳
中達詣軍門言栁州皂嶺李全甫子姪僣稱王號執¶我
<pb:KR4d0493_WYG_038-32b>
萬户哈喇布哈殺千戸奈曼岱流劫鄉村燒毁倉庫累
降¶復叛投充屯撞窺伺兵機聞兩省合兵彼懼而迯去
未易可¶得禍未已也公素知李之横如民言督千户蔣
元鳯誘之出¶設伏擒之并李萬盛韋包弟又遣萬戸劉某與
達爾罕及願¶自効之軍分捕其黨擒一百二十六人斬
首三十二級十三¶日還與兩平章㑹擊石山上錦黄峽
氷確滑石等寨擒一百<md:KR4d0493_SBCK_038-19a>¶三十一人斬首七十四級公與
平章議留兵守要害而息大¶軍於嶺外公之威聲久著
<pb:KR4d0493_WYG_038-33a>
封部藉以少安矣公之同為帥者¶某人某人相繼或除
或代數年之間日夕軍務之勞則惟公¶而已行省以公
功言于朝者凡㡬章省臣列奏公功¶天子為遣使賜對
衣尚尊以勞之所奏立功者大小凡㡬人¶命官有差仍
命其子托音佩金虎符襲處州萬户鎮撫州行¶御史臺
用監察御史巴延甄嚢嘉特等本道憲使郭某副使¶某
僉事某某上公實蹟凡幾章達于朝而朝廷信之所¶部
宜之譬諸嬰兒饑飽疾病未可以去其父母是以勉留
<pb:KR4d0493_WYG_038-33b>
之¶而未亟遷也夫山川險要之利害幽阻深僻其人昔
得為保¶障今怙以作亂者形勢之所撃也以蠻夷攻蠻
夷古之道也¶藉撞人以制徭撞强而敗假融欵以制撞
欵盛則又𦔳叛者¶此方略之所以存乎其人也官兵至
則㓂散匿漲潦侵則乗<md:KR4d0493_SBCK_038-19b>¶險出不測此又天時之所致者
也公於其所經行一水一石¶之委折無不宻識之開轅
門以延見四方之士無旦暮皆得¶通謁無小大貴賤皆
得以輸其情厚薄往来曲盡其善是以¶上下逺邇如指
<pb:KR4d0493_WYG_038-34a>
諸掌兵如烈火玉石俱焚重賞之下首虜或¶濫公則拳
拳於被掠脅從之人而䕶之歸軍簿論功勢賄交¶患一
失其當衆心解焉公則屹然不移惟是之用所部嵗當¶
遷補擬注者常數百人皆當其任而無所私嵗用糧三
十餘¶萬石而不徒費此皆古昔良將之能事而公優為
之是以能¶致勝而持久也初廣右之師老益以達爾罕
之兵勇悍驍疾¶所至多克稍失其馭不無傷殘則欲請
於上立部伍定爵秩¶嚴法令明紀律以當險要之衝焉
<pb:KR4d0493_WYG_038-34b>
慶逺深入南丹荒阻而延¶袤有罪亡命之徒潰散未絶
之㓂日増月益萃為淵藪又欲¶置官府連營於其間以
戍之使不得動作文書屢上朝廷<md:KR4d0493_SBCK_038-20a>¶必將信用之為無窮
之利便者其在此矣予與公有一日之¶雅以予嘗忝國
史也數録其功多之目以相示集歴觀¶國初之位置中
間之因循今日之攻守使後来有所規隨故¶為作平徭
記至正元年五月甲子前史官虞集記¶
　¶道園¶學古録巻三十八


<pb:KR4d0493_WYG_039-1a>
欽¶¶定<md:KR4d0493_SBCK_038-20b>¶四庫全書
　¶¶¶¶道園學古録卷
