# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_042-1a>
#+PROPERTY: JUAN 44

¶
<md:KR4d0493_SBCK_044-1a>¶
<pb:KR4d0493_WYG_044-1a>
欽定四庫全書
　道園學古録卷四十四
　　　　　　¶　　　　　　　元　虞集　撰
　墓表¶
　　李仲華墓表¶
至元十九年宜黄縣言於撫州有盗起仙桂鄉之南坑
郡言¶諸會府得檄調兵命監郡虎翼招討郭昂捕治之
兵至其處¶廼議曰環賊出入之道畫圖分其地各以兵
<pb:KR4d0493_WYG_044-1b>
殱之行軍令史¶李榮獨抗議不可夫造事興變一家容
有所不知今盗起平¶民已受其害今不誅盗而欲擅殺
平民乎脅從者猶當貫之¶况不知情者而可殺乎切聞
國家之制有罪者父子不相¶及也羣盗可以名得數十
里之間口且數萬其可濫及乎當¶是時内附未久守
吏率欲以威服衆軍中又利其子女金帛¶往往計皆出
此而莫之争主者聞榮言皆變色榮又言此吾<md:KR4d0493_SBCK_044-1b>¶天子之
新民也公為首將不思撫綏以稱國家懷柔之意¶而欲
<pb:KR4d0493_WYG_044-2a>
盡勦之脫㑹府有命如此猶當申理其可専殺乎兵官¶
怒引弓射榮榮曰殺我活萬民可也兵官愧悟納矢箙
中更¶好問曰然則當何如榮曰盗烏合草間無持久之
計當按兵¶勿動以鎮之吾良民豈不知逃死求生哉吾
以誠意諭之智¶者効謀勇者効力不日而盜成擒矣用
其䇿民大感悅牛酒¶交至獲盗首四人戮之餘散去鄊
民遂安當是時㣲榮一言¶則枉死者衆新附未安之民
疑貳反側其禍有不可勝言者今¶五十三年矣府史文
<pb:KR4d0493_WYG_044-2b>
書具在予過臨川有諸生李本來謁循¶循進退有學者
之風從容問其家世事則以鄊先生孫履常¶氏所為述
墓田記相示且言其詳如此而其祖母王氏則宋¶故贈
太師謚文恭華陽王公珪之子中大夫知撫州仲山五¶
世孫女也為之歎而勉之又明日仲華之子季淵率九
子諸<md:KR4d0493_SBCK_044-2a>¶婿與孫來請曰先父南坑之事昔者其鄉之民感
之今其子¶孫或忘之矣昔者闔郡知之今聞之者或寡
矣得一言於太¶史傳信於我後之人不勝季淵等之幸
<pb:KR4d0493_WYG_044-3a>
也敢請如是者數至¶予深有所感焉訊之邦人言當時
與俱為掾者何止數十人¶獨李氏有子孫衆多而本等
治儒術與縉紳先生游豈天之¶所以報之者歟表其事
於墓足以為世勸固史官之事也榮¶字仲華宋末年尚
少郡守多儒者愛其眀法律推擇為吏至¶元以來仍從
事於郡以嚴敏稱連出佐其屬縣尤慎獄事多¶所平反
憲司聞其名辟書吏檄至而殁槱本桓榘棣其長子¶故
贑州路寜都州蒙古字學正伯源之子也棟楹樞楫季
<pb:KR4d0493_WYG_044-3b>
淵¶之子也季淵嘗三割股療母疾輒愈郡人多能言之¶
嗚呼漢大儒多出名法吏家況李氏有隂徳其後必有
顯者¶乎是為表<md:KR4d0493_SBCK_044-2b>¶　行狀¶
　　故翰林學士資善大夫知制誥同修¶國史臨川先
　　　生呉公行狀¶
　本貫撫州路崇仁縣崇仁鄊咸口里¶曽祖大徳¶妣張
　氏¶祖鐸贈中奉大夫淮東道宣慰使護軍追封臨川
<pb:KR4d0493_WYG_044-4a>
　郡公¶妣謝氏追封臨川郡夫人¶考樞贈資善大夫湖
　廣等處行中書省左丞上䕶軍追¶封臨川郡公¶妣游
　氏追封臨川郡夫人¶
先生諱澄字幼清晚稱伯清姓吳氏其先自豫章之豐
城遷¶居崇仁七世祖周生二子璣將鄊兵留太平州璿
生曄始居<md:KR4d0493_SBCK_044-3a>¶咸口生公之曾祖也自是以來世治進士業
先生以宋淳祐¶九年己酉正月十有九日生前一夕鄊
父老見有異氣降其¶家後有望氣者言華盖臨川兩山
<pb:KR4d0493_WYG_044-4b>
之間當有異人出兩山之¶間所謂咸口里也三嵗頴異
日發宣慰公抱置膝上教之古¶詩隨口成誦五嵗就外
傅日受千言誦之數過即記不忘¶母夫人憂其過勤夜
節膏油之焚常候母寢復續火讀書達¶旦不敢令母氏
知七嵗論語孟子五經皆成誦能著律賦九¶嵗鄊邑課
試每中前列十嵗始得朱子大學等書而讀之恍¶然知
為學之要日誦大學二十過如是者三年次第讀論語¶
孟子中庸専勤亦如之晝誦夜惟弗達弗措十三嵗大
<pb:KR4d0493_WYG_044-5a>
肆力¶於羣書家貧嘗從粥書者借讀既而還之粥書者
曰子盡讀¶之乎先生曰試舉以問我粥者每問一篇輒
終其卷迺止粥¶書者遂獻其書十四嵗丱角赴郡學補
試郡之前輩儒者皆驚<md:KR4d0493_SBCK_044-3b>¶其文十五嵗知厭科舉之業而
用力聖賢之學見朱子訓子¶帖有勤謹二字如得面命
而服行之作勤謹二銘又作敬銘¶有曰把捉於中精神
心術檢束於外形骸肌骨又作和銘極¶言周子程伯子
氣象以自勉常自言曰讀敬銘如臨嚴師如¶在靈祠百
<pb:KR4d0493_WYG_044-5b>
妄俱消而不覺足之重手之恭讀和銘心神怡曠¶萬境
皆融熙熙然不知手之舞足之蹈也其後又作顔冉銘¶
理一箴自新銘自修銘消人欲銘長天理銘克已銘悔
過銘¶矯輕銘警惰銘等節節警䇿踐履之功於斯可見
矣是嵗宣¶慰公赴鄉試先生侍行時郡守迎新安徽庵
程先生若庸以¶朱子之學教授郡之臨汝書院徽庵盖
從雙峯饒氏㳺先生¶因鄊人謁之徽庵未出而外齋有
掲帖片紙滿壁皆徽庵特¶見以語學者之說先生一覽
<pb:KR4d0493_WYG_044-6a>
而盡之及見先生從容進問如¶曰先生壁間之書以大
學為正大髙眀之學然則小學乃卑<md:KR4d0493_SBCK_044-4a>¶小淺陋之學乎若
此者數條徽庵曰吾處此久矣未見有如¶子能問者吾
有子曰仔復族子槱之與子年相若可同學為¶友槱之
者盱江程文憲公文海鉅夫舊名也自是嘗往來徽¶庵
之門徽庵深知之而同堂之人弗盡知也咸淳元年冬
左¶丞公侍宣慰公之疾乆而小間宣慰謂左丞曰吾察
此孫晝¶夜服勤連月不懈而精神有餘此大器也可善
<pb:KR4d0493_WYG_044-6b>
教之盖宣慰¶自襁褓知愛先生間形於言而親戚鄊里
以為有譽孫之癖¶矣十有二月宣慰捐館䘮葬凡役先
生考古禮稟於左丞而¶行之十九嵗著說曰道之大原
出於天聖神繼之堯舜而上¶道之原也堯舜而下其亨
也洙泗魯鄒其利也濓洛闗閩其¶貞也分而言之上古
則羲皇其元堯舜其亨乎禹湯其利文¶武周公其貞乎
中古之統仲尼其元顔曾其亨子思其利孟¶子其貞乎
近古之統周子其元也程張其亨也朱子其利也<md:KR4d0493_SBCK_044-4b>¶孰為
<pb:KR4d0493_WYG_044-7a>
今日之貞乎未之有也然則可以終無所歸哉盖有不¶
可得而辭者矣又嘗與人書曰天生豪傑之士不數也
夫所¶謂豪傑之士以其知之過人度越一世而超出等
夷也戰國¶之時孔子徒黨盡矣充塞仁義若楊墨之徒
又滔滔也而孟¶子生乎其時獨願學孔子而卒得其傳
當斯時也曠古一人¶而已真豪傑之士哉孟子没千有
餘年溺於俗儒之陋習淫¶於佛老之異教無一豪傑之
士生於其間至于周程張邵一¶時迭出非豪傑其孰能
<pb:KR4d0493_WYG_044-7b>
與於斯乎又百年而朱子集數子之¶大成則中興之豪
傑也以紹朱子之統自任者果有其人乎¶澄之齠齓唯
大父家庭之訓是聞以時文見知於人而未聞¶道也及
知聖賢之學而未之能學也於是以豪傑自期以進¶於
聖賢之學而又欲推之以堯舜其君民而後已實用其
力¶於斯豁然似有所見坦然知其易行而力小任重固
未敢自<md:KR4d0493_SBCK_044-5a>¶以為是而自料所見愈於人矣是時先生方弱
冠而有志自¶任如此其後先生嘗識此二文之後曰其
<pb:KR4d0493_WYG_044-8a>
見多未定之見其¶言多有病之言然不忍棄去録而藏
之則晚年所進自此可¶攷矣六年庚午應撫州鄉舉以
第二十八名薦眀年試禮部¶下第歸而纂次舊作謂之
私録時宋亡之證已見先生以其¶道教授鄉里嘗作草
屋數間而題其牖曰抱膝梁父吟浩歌¶出師表程文憲
知其意題之曰草廬學者稱之曰草廬先生¶嵗乙亥皇
元至元十二年也撫州内附傳檄至樂安樂安¶丞蜀人
黄酉卿不署狀去之窮谷不免寒餓猶招先生教其¶子
<pb:KR4d0493_WYG_044-8b>
先生從之十四年亡宋丞相文天祥起兵廬陵郡多應
之¶傍近㓂起先生奉親避地弗寜厥居鄊貢進士鄭松
竒士也¶迎先生隠居布水谷後人以其處為真隠觀十
八年纂次諸¶經注釋孝經章句成十九年校定易書詩
春秋修正儀禮小<md:KR4d0493_SBCK_044-5b>¶戴大戴記二十年自布水還居草廬
二十一年五月左丞公¶捐館二十三年程文憲公奉詔
起遺逸於江南至撫州强¶起先生以母老辭程公曰不
欲仕可也燕兾中原可無一觀¶乎母夫人許其行與程
<pb:KR4d0493_WYG_044-9a>
公同如京師既至程公猶薦先生不¶令其知先生覺其
意力以母老辭二十四年歸朝廷老成¶及宋之遺士在
者皆感激賦詩餞之故宋宗室趙文敏公孟¶頫方召為
兵部郎官獨書朱子與劉屏山所和詩三章以遺¶一時
風致識者嘆之二十五年程文憲公言於朝曰吳澄不¶
願仕而所定易詩書春秋儀禮大小戴記得聖賢之指
可以¶教國子傳之天下有㫖江西行省遣官繕錄以進
郡縣以¶時敦禮元貞元年八月游豫章西山憲幕長郝
<pb:KR4d0493_WYG_044-9b>
文仲眀迎¶先生入城請學易南北學者日衆清河元文
敏公明善時行¶省掾以文學自負常屈其坐人見先生
問春秋大義數十條<md:KR4d0493_SBCK_044-6a>¶皆領會至語之理學有所未契先
生使讀程氏遺書近思錄¶文敏素讀是書至是始知反
覆玩味他日見先生曰先生之¶學程子之學也願為弟
子授業終其身城中居官之人及諸¶生皆願聞先生一
言請先生至郡學先生為說修已以敬一¶章指畫口授
反覆萬餘言聽者千百人有嘗用力於斯者多¶所感發
<pb:KR4d0493_WYG_044-10a>
二年董忠宣公士選任江西行省左丞因文敏得見¶先
生於館塾以為平生所見士未有徳容辭氣援據經傳
如¶先生者大徳元年拜行臺御史中丞入奏事首以先
生為薦¶及在樞府又薦之一日議事中書起立謂丞相
曰士選所薦¶吳澄經眀行修大受之器論道經邦可助
治世平章軍國重¶布呼宻曰樞宻質實所薦天下士也
丞相逮事¶世祖親見用人之道平章許文正公髙弟之
得其傳者是以¶知重忠宣之言授應奉翰林文字登仕
<pb:KR4d0493_WYG_044-10b>
佐郎同知制誥兼<md:KR4d0493_SBCK_044-6b>¶國史院編修官詔有司敦遣忠宣又
以手書招之先生答¶書云朝廷用人之不次公卿薦人
之不私布衣之受特知¶蒙特恩如此近世以來所希有
也雖木石猶當思所以報稱¶而况於人乎然夫子勸漆
雕開仕對以吾思之未能信而夫¶子説之者深以開之
可仕不可仕開知之而夫子未之知也¶閤下之舉古大
臣之事澄敢不以古賢人之所以自處者自¶勉繼以邵
子之詩曰幸逢堯舜為真主且放巢由作外臣澄¶雖不
<pb:KR4d0493_WYG_044-11a>
敏願自附於前修成之者在閤下矣有司敦廹久之先¶
生為一至京師而代者上矣方冬寒沍京師學者奉先
生而¶問學焉七年春中丞猶抗章論朝廷失待士之禮
先生歸¶至揚州時憲使趙公𢎞道及寓公珊竹公玠盧
公摯賈公鈞¶趙公英詹公士龍元公眀善等先後留先
生身率子弟諸生¶受業眀年八月除將仕郎江西等處
儒學副提舉九年校定<md:KR4d0493_SBCK_044-7a>¶邵子之書十年十月之官十一
年正月朔以疾辭去留清都¶觀與門人論及老子莊子
<pb:KR4d0493_WYG_044-11b>
太𤣥等書之本㫖因正其訛偽而¶著其說至大元年除
從仕郎國子監丞朝命行省敦遣二¶年六月到官先是¶
世祖皇帝初命許文正公自中書省出為祭酒文正始
以所得¶朱子小學躬尊信之以訓授弟子繼之者多其
門人猶能守¶其法久之寖失其舊先生既深閔乎學者
之日就荒唐而¶徒從事於利誘也思有以作新之於是
六館諸生知所趨嚮¶先生旦秉燭堂上諸生以次授業晝
退堂後寓舎則執經者¶隨而請問先生懇懇循循其言
<pb:KR4d0493_WYG_044-12a>
眀白痛切因其才質之髙下¶聞見之淺深而開導誘掖
之使其刻意研窮以究乎精㣲之¶藴反身克治以踐乎
進修之實講論不倦每至夜分寒暑不¶廢於是一時㳺
觀之彦雖不列在弟子員者亦皆有所觀感<md:KR4d0493_SBCK_044-7b>¶而興起矣
時朝廷循習寛厚好功名者奏立尚書省改更¶紛然新
執政鑄錢貨變鈔法以為功欲得先生助已而恐其¶不
可致有士請致先生先生卧病門生家不可致乃歸紿
其¶人曰老儒不善騎墮馬折臂病矣四年¶武皇賓天¶仁
<pb:KR4d0493_WYG_044-12b>
宗即位尚書省罷先生陞司業侍御史劉公賡拜集賢
大¶學士國子祭酒召諸生語之曰朝廷徒以吾舊人自
臺臣¶遷以重國學司業大儒吾猶有所質問師不易得
時不可失¶諸生勉之皇慶元年正月先生使買舟通州
既行而後行文¶告其去監學官愕然貴游之士倀倀失
所依有流涕者遣數¶十人追至河上懇留不從朝廷亦
遣人追留或尼不行盖¶先生嘗為學者言朱子道問學
工夫多陸子静却以尊徳性¶為主問學不本於徳性則
<pb:KR4d0493_WYG_044-13a>
其弊偏於言語訓釋之末果如陸<md:KR4d0493_SBCK_044-8a>¶子静所言矣今學者
當以尊徳性為本庶幾得之議者遂以¶先生為陸學非
許氏尊信朱子之義然為之辭耳初亦莫知¶朱陸之為
何如也延祐三年先生深入宜黄山中五峯僧舎¶以居
六越月修易纂言四年江西行省請考鄊試先生出經¶
問曰孟子道性善堯舜至於塗人一耳而論語曰性相
近何¶也同官或怪其平易先生曰於此有真知則言不
差江西貢¶士二十二人而答此問不差者先生以為纔
<pb:KR4d0493_WYG_044-13b>
得三四卷耳五¶年春除集賢直學士特陞奉議大夫遣
集賢脩撰虞集奉¶詔召先生於家行至儀真病作不復
行渡江愒金陵門人王¶進徳家新書塾所至學者雲集
居數月修書纂言六年十月¶泝江州寓濓溪書院十一
月率諸生拜周元公之墓是年北¶方學者為多眀年還
臨川從之者皆北人至治二年易纂言¶成三年<md:KR4d0493_SBCK_044-8b>¶英宗即
位東平王拜珠為丞相勵精為治黜陟臧否¶朝廷赫然
超拜先生為翰林學士知制誥同修國史階¶太中大夫
<pb:KR4d0493_WYG_044-14a>
遣直省舎人劉布哷齊奉詔召先生於家使者¶致君相
之意甚篤先生拜命即行五月至京師六月入院¶時詔
學士繖薩爾集善書者粉黄金冩浮圖藏經有㫖自¶上都
來使左丞蘓埒詔先生為之序先生曰主上冩經¶之意
為國為民甚重事也但追薦㝠福臣所未知盖釋氏因¶果
利人之說人所喜聞至言輪廻之事彼之髙者且不談
其¶意止為為善之人死則上通髙眀其極品則與日月
齊光為¶惡之人死則下淪汚穢其極下則與沙蟲同類
<pb:KR4d0493_WYG_044-14b>
其徒遂為超¶生薦拔之說以蠱惑世人今列聖之神上
同日月何待子¶孫薦拔且國初以來凡冩經追薦之事
不知其幾若超拔¶未效是無佛法矣若超拔已效是誣
其祖矣撰為文辭不可<md:KR4d0493_SBCK_044-9a>¶以示後世左丞曰上命也先生
請俟駕還復奏之㑹上崩¶不及奏而止泰定元年朝廷
用江浙行省左丞趙簡言開¶經筵進講平章蔡國張公
珪領之以經學屬之先生先生言¶温氣和經㫖敷暢得
古人勸講之體廷中驟見文物之盛而¶先生首當其任
<pb:KR4d0493_WYG_044-15a>
來者法焉在至治末詔作太廟議者習見¶同堂異室之
制新廟作十三室未及遷奉而國有大故有¶司疑於昭
穆之次故命集議焉先生曰¶世祖皇帝混一天下率攷
舊制而行之古者天子七廟廟各¶為宫太祖廟居中左
三廟為昭右三廟為穆昭穆神主各以¶次遞遷其廟之
宫頗如今中書省六部對列省部之設亦倣¶金宋之典
官府尚從前代典故豈有宗廟叙次而不攷古之¶典故
可乎七月有㫖國史院修英宗實録時漢人承㫖缺¶先
<pb:KR4d0493_WYG_044-15b>
生總其事分局纂修既畢先生有歸志中書左丞奉<md:KR4d0493_SBCK_044-9b>¶㫖
賜宴史院致勉留之意宴畢命小車出城朝士追送于
齊化門外諸生送至通州中書聞之亟命官具驛舟追
至楊村不及而還是年先生七十有七嵗十一月至豫
章延祐經理民田時激變贑之寜都中外騷動事定詔
蠲虚增之稅唯江西有郡縣舞文之吏以減削則例為
名増稅三萬餘石者不得免至治初又行包銀為害亦
甚先生在朝數言于執政者泰定改元中書㑹議便民
<pb:KR4d0493_WYG_044-16a>
之事先生復以二事為言詔書始免包銀且命體覆減
削之名而蠲除其稅有司因循未行至是值宣撫在江
西其副齊公履謙嘗與同官成均相敬如師友先生力
以告之乃督憲司即為除豁十二月抵家中書言吳澄
國之名儒朝之舊徳年髙而歸不忍重勞之宜有所褒
異因詔加受資善大夫賜鈔五千貫金織紋錦二皆有
副初先生與張蔡公同年告老其再相也力薦起先生
會蔡公又去而士大夫多傳其辭云欽承明詔肇啓經
<pb:KR4d0493_WYG_044-16b>
筵考論前經講眀正道實國家之令典其所闗係非細
務¶也而珪以家世之舊戅戅之誠備位宰臣首當勸講
及解機¶務仍俾専官自念世備戎行所謂眀經實慚寡
陋况通譯之¶難講眀有限積誠未至不能感格惟願老
成之進庶幾陳閉¶之心切以周尚父授丹書之戒漢申
公赴蒲輪之招皆以期¶頥為國羽翼盖有乞言之禮必
於養老之時非徒外飾虚¶文實以諮詢治道翰林學士
吳澄心正而量逺氣充而神和¶博考於事物之𧷤而達
<pb:KR4d0493_WYG_044-17a>
乎聖賢之藴致察於踐履之㣲而極¶乎神化之妙正學
直傳深造自得實與末俗盗名欺世者霄¶壤不同粤自
布衣一再收召超擢學士有識君子不以為過¶前當講
說剴切温潤完厚康健聰眀經學之師當代寡二雖¶蒙
恩賜存撫為禮甚優然合召還資其學問良非小補未
幾<md:KR4d0493_SBCK_044-10a>¶復舉以自代曰制誥國史二事所以成一王之大經
為萬¶世之昭憲比於效一官分一職者重輕不侔若止
因循冒昧¶常人孰不可為當職世從軍旅厯仕省臺文
<pb:KR4d0493_WYG_044-17b>
章本非所長志¶慮耗於勞勩深思逭責其在薦賢翰林
學士吳澄學通天人¶行足師表書事得筆削之法代言
近典誥之文盖其所造甚¶深文學亦其餘事目今兩朝
實録未經呈進累朝嘉言¶善行多合紀録載事修辭全
資學識又有遼金宋史先朝¶累有¶聖㫖纂修曠日引年
未覩成效使前代之得失無聞¶聖朝之著作不見恐貽
後悔君子耻之然非博洽眀通孰克¶成此本官雖曰年
近八十其實耳聰目眀心清力贍今不使¶身任其事後
<pb:KR4d0493_WYG_044-18a>
必追悔無及近蒙朝廷差官優賜存問禮意¶誠厚然須
使當承㫖之任總裁方可成就所合舉以自代允<md:KR4d0493_SBCK_044-10b>¶協輿
論天厯元年春秋纂言成二年易纂言外翼成㳺先生¶
之門南北之士前後無慮千百人門人袁眀善言嘗從
先生¶論及門之士先生悵然曰問吾郡多俊秀宜有可
望者三年¶其第三子京為撫州路儒學教授迎先生至
城府學者無不¶得見焉進而教之靡間晨夕雖偶病少
間未嘗輟其問答居¶久之問明善曰得無有未見者乎
<pb:KR4d0493_WYG_044-18b>
後數日部使者郡守¶請先生觀新譙樓先生賦詩一章
懷王丞相陸子静以示學¶者遂登車歸其鄉矣四年禮
記纂言成六月先生寢疾病踰¶旬屏醫藥使門人告子
孫治後事拱手正身而卧乙酉夜¶大星隕其舎東北隅
丙戌日正午神氣泰然而薨年八十有¶五嵗以𤣥端歛
娶余氏追封臨川郡夫人子男五文廕奉議¶大夫同知
柳州路總管府事後先生一年卒衮先卒京以奉¶養先
生特受撫州路學教授禀亶孫男十一當蕃畣富㽦<md:KR4d0493_SBCK_044-11a>¶奮
<pb:KR4d0493_WYG_044-19a>
里畀畟畧界畣㽦早世孫女五適譚觀曾文熊鈴袁鎮
黄¶盅曾孫男四亼全仚侖女二嗚呼孟子殁十五年而
周子¶出河南兩程子為得其傳時則有若張子精思以
致其道其¶逈出千古則又有邵子焉邵子之學既無傳
而張子之殁門¶人徃徃卒業於程氏程門學者篤信師
說各有所奮力以張¶皇斯道奈何世運衰㣲民生寡佑
而亂亡隨之矣悲夫斯道¶之南豫章延平髙眀純潔又
得朱子而屬之百有餘年間師¶弟子之言折衷無復遺
<pb:KR4d0493_WYG_044-19b>
憾求之書盖所謂集大成者時則有¶若陸子静氏超然
有得乎孟子先立乎其大者之㫖其於斯¶文互有發眀
學者於焉可以見其全體大用之盛而二家門¶人區區
異同相勝之淺見盖無足論也朱子以來又將百年¶為
其學者毫分縷析日以増盛曽不足少救俗學利欲之
禍¶而宋遂亡矣先生之生炎運垂息自其髫齓特異常
人得㫁<md:KR4d0493_SBCK_044-11b>¶簡於衆遺發新知於卓識盛年英邁自任以天
下斯文之重¶盖不可禦也摧折窮山壯志莫遂艱難避
<pb:KR4d0493_WYG_044-20a>
地垂十數年其所¶以自致乎聖賢之道者日就月將矣
歴觀近代進學之勇其¶孰能過之南北惟一許文正公先得
朱子之書於邊境伏讀¶而深信之持其說以事¶世祖皇
帝而儒者之道不廢許公實啓之是以¶世祖以來不愛
名爵以起天下之處士雖所學所造各有以¶自見其質
諸聖賢而不悖俟乎百世而不惑者論者尚慊然¶也先
生自布衣用大臣薦出處久速道義以之三命益隆遽¶
至内相之貴稽其立朝之日未嘗有三年淹也施教成
<pb:KR4d0493_WYG_044-20b>
均師¶道尊重勸講内廷誠意深逺與大議論大事雖可
槩見而無¶悠久浹洽之功者非人之所能為也然而先
生生八十有五¶年耳聰目明以終其身得以其學肆於
聖經賢傳以辨前儒<md:KR4d0493_SBCK_044-12a>¶之惑以成一家之言天下後世之
學者可以探索玩味於無¶窮矣其餘易學之五十餘年
其大㫖宗乎周邵而義理則本¶諸程傳其校定用東萊
吕氏之本而修正其缺衍謬誤其纂¶言則纂古人今人
之言有合於已之所自得者大槩因朱子¶象占之說而
<pb:KR4d0493_WYG_044-21a>
益廣其精㣲若項安世玩辭等說則因之盖致¶其潔静
至於自得之妙有非學者所能遽知而通其類例以¶求
之者則在外翼外翼十二篇曰卦統曰卦對曰卦變曰
卦¶主曰變卦曰互卦曰象例曰占例曰辭例曰變例曰
易原曰¶易𣲖書校定以伏生所傳自為一卷不以所謂
古文者雜之¶春秋纂言盖取近代儒者特見之眀以破
往昔諸傳註穿¶鑿之陋决以己意而折衷之使人知聖
筆有一代之法而是¶經無不通之例既采摭羣言各麗
<pb:KR4d0493_WYG_044-21b>
于經又用趙氏纂例之法¶分所異合所同纂為總例七
篇曰天道曰人紀曰嘉禮曰賔<md:KR4d0493_SBCK_044-12b>¶禮曰軍禮曰㓙禮曰吉
禮例之綱七例之目八十有八凡春¶秋之例禮失者書
出于禮則入于法故曰刑書也事實辭文¶善惡畢見聖
人何容心哉盖渾渾如天道焉所謂例者學者¶以此而
求聖經云耳儀禮存者十七篇先生補逸經八篇者¶投
壺奔䘮取之小戴記公冠諸侯遷廟諸侯釁廟取之大
戴¶記中霤禘于太廟王居眀堂者篇名見諸鄭氏註而
<pb:KR4d0493_WYG_044-22a>
其文則¶甚略矣有傳十篇冠義昏義士相見義鄊飲酒
義鄊射義燕¶義大射義皆取之小戴記大射義廼自鄊
射義而分者聘義¶公食大夫義則用清江劉氏所補朝
事義則取諸大戴記以¶備覲義而所謂禮記纂言者既
取諸義附于經又别大學中¶庸别為一書其存者凡三
十六篇通禮九䘮禮十一祭禮四¶通論十二篇次先後
稍變於舊就篇之中科分櫛剔以類相¶從俾其上下文
意聨屬章之大㫖標識于左其篇章文句秩<md:KR4d0493_SBCK_044-13a>¶然有倫先
<pb:KR4d0493_WYG_044-22b>
後始終至為精宻先生之遺制聖賢之格言千有¶餘年
其亡闕僅存而可攷者既表而出之各有所附而其糾¶
紛固泥於専門名家之手者一旦各有條理無復餘藴
矣孝¶經章句最所早定而傳十卷亡矣其餘皆存也詩
則以為¶朱氏傳得其七八其有餘論則門人傳其言未
及集録周子¶程子之書既定於朱子之手而張子邵子
之書先生始為校¶定次第正其訛缺張子書挈東西銘
於篇首而正蒙次之又¶以邵子為孔子以來一人而已
<pb:KR4d0493_WYG_044-23a>
盖其於邵子之學深有所㑹¶悟也先生之博通妙契有
未易言者門人衆多浩不可遏各¶以其所欲而言之各
以其所能而受之盖不齊也乃著學基¶一篇使知徳性
之當尊著學統一篇使知問學之當道所謂¶窮鄊晚進
無良師友而有志於學者循此而學之庶乎其不¶差矣
又有老子莊子太𤣥經樂律八陣圖郭璞葬書等說卓<md:KR4d0493_SBCK_044-13b>¶見精識去世俗淺陋之說逺甚而先生支餘之學盖不
止此¶其進學之途轍首見於私録二卷而心術之精㣲
<pb:KR4d0493_WYG_044-23b>
文集具可¶攷見平日議論門人各有紀述識者有所擇
焉嗚呼先生徃¶矣其可得而見者經學文字之傳於世
者也至若厲如秋霜¶煦若春日論說如江河之淵源沾
溉若雨雲之敷沛親切者¶如劍之就礪薰陶者如飲之
得醇望之而心服即之而氣融¶比之求於言語文字之
㣲者其感化疾矣不幸天不憖遺文¶星下墜後死者不
得有與於聲光然而自昔賢者所可見於¶後世者亦賴
此而已矣烏乎天乎集之先君子長先生四嵗¶有交友
<pb:KR4d0493_WYG_044-24a>
之誼自幼侍側以聆其緒餘晚仕於朝嘗從先生¶之後
歸田之日先生已去世數月盖深嘆其有不可得聞者¶
竊叙所知之萬一以告方來之學者謹繕冩上之國史
太¶常使君子有所考觀焉至元改元十有二月朔奎章
閣侍<md:KR4d0493_SBCK_044-14a>¶書學士翰林侍講學士通奉大夫知制誥同修國
史¶虞集狀¶
　祭文¶
　　祭吳先生文
<pb:KR4d0493_WYG_044-24b>
維元統元年嵗在癸酉十二月辛夘朔三日癸巳奎章
閣侍¶書學士翰林侍講學士通奉大夫知制誥同修國
史契家¶學生虞集謹以清酌庶羞祭于近故學士先生
吳公之靈¶曰於乎惟皇上帝未䘮斯文篤生先生在我¶
聖元肅肅先生早勇進道脫絶凡俗非禮勿蹈方員直
平歩¶趨惟程縷析條分朱之治經既即既安體充用達
信其有為¶自比諸葛宋熄其炎歛而退藏沉潜宻㣲厯
覽無方玩心神¶眀天人妙契時行物生獨據其㑹私淑
<pb:KR4d0493_WYG_044-25a>
諸人其書滿家地負¶海涵優游嵗華至元以來聖賢繼
作屢䀻益尊麟從鳯若<md:KR4d0493_SBCK_044-14b>¶君子偕來言觀言依誨言周詳
虚至實歸慨然歸歟為世楷¶則折衷羣言以究聖極天
錫眉夀安和聰明修辭正經於昭¶具成及門之徒景附
聲合天不慭遺嚮哭交怛昔我先君來¶寓茲邑取友定
交寔尚道徳小子不敏竊聆緒言粗茲有聞¶敢昩其原
忝位于¶朝每踵先覺承乏滯留詎曰能學自江徂燕厥
里五千琅琅¶寄詩意速我還屬罹多故得歸孔後卒業
<pb:KR4d0493_WYG_044-25b>
之志竟不能究木¶壞山頺後死之悲一觴寓哀匪哭其
私嗚呼哀哉尚饗¶
　　祭孫履常文¶
維元統三年嵗在乙亥正月甲申朔十日癸巳前奎章
閣侍¶書學士翰林侍講學士通奉大夫知制誥同修國
史虞集¶謹遣從子國子生豈致清茶之奠于近故臨川
隠君澹軒¶孫先生履常甫之靈曰嗚呼前年癸酉歸自
京師哭學士吴<md:KR4d0493_SBCK_044-15a>¶公于吴山之下斯文之慟豈為其私去
<pb:KR4d0493_WYG_044-26a>
年之春徴使實來餞¶之城闉負痾就醫乃於其間得覯
君子從容燕游言論經史¶將几奉席衿珮鏘只穆兮清
風來自竹間逝川沄沄雨雲在¶山庶幾徳人易我鄙頑
爾俊爾彦楚楚岌岌來觀來游永有¶楷式如何不淑天
又奪之端行雅言忽其如遺昔有老成邦¶士環歸濯濯
儒林摧榦披枝一之已甚奚再之為顧影懷人¶孰知我
思薄奠寓哀情見乎辭嗚呼哀哉尚享¶
　傳
<pb:KR4d0493_WYG_044-26b>
　　陳炤小傳¶
陳炤字光伯毗陵人少游郡庠有聲三領鄊薦登咸淳
乙丑¶進士第年已四十六調丹陽尉淮東帥印應雷素
知其才辟¶為夀春教而留之幕府掌箋翰有進瓊花表
文甚清麗人甚¶稱之炤以功業自許樂仕邊郡舉者滿
數改官知朐山縣應<md:KR4d0493_SBCK_044-15b>¶雷猶留之幙府丁母憂歸毗陵嵗
甲戌¶大元大兵渡江江東西守者皆已降大兵至沙武
口冒雪徭¶渡至馬洲將攻常州眀年乙亥宋眀故參知
<pb:KR4d0493_WYG_044-27a>
政事蜀人姚希¶徳之子訔居常起知其州以炤知兵起
復添差通判常州以¶佐之訔炤心知常無險去臨安近
不可守而不敢以茍免求¶生同起治郡事率羸&KR0629;就盡
之卒以抗全盛日進之師厲士¶氣以守繕城郭備糧糗
治甲兵炤輸私財以給用不敢以私¶䘮失國事身當矢
石者四十餘日心力罄焉及兵至城下擁¶壕而陣城上
矢盡不降城且破訔死之炤猶調兵巷戰家人¶進粥不
復食從者進馬於庭曰城東北門圍缺可從常熟塘¶馳
<pb:KR4d0493_WYG_044-27b>
赴行在炤曰孤城力盡援絶而死職分也去此一歩無
死¶所矣遣子出城求生曰存吾宗之血食勿回顧驅之
號泣以¶去兵至炤遂死之宋人聞之猶詔贈朝奉大夫
直寳章閣與<md:KR4d0493_SBCK_044-16a>¶一子恩澤下有司立廟炤死時有僕楊立
者守之不去北兵¶見而義之縳之以歸它日將以畀人
立曰吾從子得生願終¶身焉若以畀人則死耳從之至
燕得不死徃來求常州人得¶僧璘者具以炤死時事告
其子孫乃已既罷兵丞相軍士管¶為炤孫曰城破時兵
<pb:KR4d0493_WYG_044-28a>
至天慶觀觀主不肯降曰吾為吾主死¶耳不知其他遂
屠其觀云一時節義所激如此炤平生多文¶章兵亂後
畧無存者今惟有進瓊花表印應雷壙志應進士¶等文
百餘篇存焉徒觀其文華者不知其能節義如此也子¶
四人應鳯早卒應黿應麟皆鄊貢進士某曾孫顯曾今
為儒¶陵陽牟獻之曰舎門户而守堂奥勢已甚蹙而訔
炤死殆無¶愧於廵逺炤之友邵煥有曰宋之亡守藩方
擐甲胄而死國¶難者百不一二儒者知兵小臣倉卒任
<pb:KR4d0493_WYG_044-28b>
郡寄而死千百人中¶一二耳若炤者不亦悲夫<md:KR4d0493_SBCK_044-16b>¶史官曰巴延丞相之取江南行軍功簿大小具在官府
可以¶計日而考之也¶國朝經世大典嘗次第而書之若
炤之死事可以參考其嵗¶月矣¶
　
　
　
　道園學古録卷四十四
