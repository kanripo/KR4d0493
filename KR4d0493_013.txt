# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_012-1a>
#+PROPERTY: JUAN 13

<md:KR4d0493_SBCK_013-1a>¶十三
　　　　　　¶　　　　　　　元　虞集　撰
　碑銘¶
　　上都留守賀恵愍公廟碑¶
臣聞古者諸侯有國大夫有家得立廟以祀其祖父有
牲牢¶籩豆之數歌鍾羽舞之節賔客宗族之㑹孝子順
孫得以盡¶其心焉近世公卿雖貴無井賦采地之入烝
<pb:KR4d0493_WYG_013-1b>
嘗之禮得有廟¶焉者葢寡矣必有文武忠孝之臣功業
在王室恵澤在生民¶則有廟食者與山川之神靈同著
祀典葢出於人心之不能¶自已而起義者也故丞相留
守賀公有廟在上都國西門外¶我國家禮亦宜之(闕/)
年廟成某年勑臣題其牓曰故丞相¶上都留守秦國賀
公之廟明年七月辛夘又有勑命臣製文¶刻其麗牲之
碑臣奉詔拜手稽首而言曰昔<md:KR4d0493_SBCK_013-1b>¶世祖皇帝在潛藩建牙
纛廬帳於灤河之上始作城郭宫室¶以謹朝聘出政令
<pb:KR4d0493_WYG_013-2a>
來逺邇保生聚以控朔南之交及乎建國¶定都於燕遂
以是為上都而治開平焉大駕嵗一巡幸未暑¶而至先
寒而南宫府侍從宿衛咸在凡脩繕供億一責於留¶守
之臣然地髙寒鮮土著種藝之利在野者畜牧散居以
便¶水草在市者則四方之商賈與百工之事為多懷柔
撫綏使¶薄來而厚往然後竒貨用物本末纎鉅莫不畢
至充溢盛大¶以稱名都焉則存乎其人矣官是都者自
監尹僚佐至於府¶史以時遷改獨賀氏受命¶世祖之世
<pb:KR4d0493_WYG_013-2b>
至於今六七十年祖子孫世守其官列聖相承¶莫之有
易也臣嘗載筆從行從其門人賔客與其父老問賀¶氏
之所以為政者則曰京師浩穰公上之供給用之目或
一¶事累鉅萬之費㣲至一瓦一木亦聴裁决吏抱文書
以進或<md:KR4d0493_SBCK_013-2a>¶漫不之省公一見之隨事語吏若某事當用物
幾何取之某¶所其工當以幾日成即上有所賜與曰某
人某人嵗幣當幾¶何口授若素計視其故一無差者工
之病勞者餼禀或不稱¶而竒衺多重獲以傷縣官商之
<pb:KR4d0493_WYG_013-3a>
弊每與吏通大為姦利而實¶居貨應急需以成事迺至
曠嵗不與直公明察而均平虚實¶情偽無所罔民之患
四方之餉不至則食寡公之倉庾出内¶有時無告病者
公府之患重在供給不暇為政而公治之甚¶從容也廣
學校延師儒以設教身率而勵之海内賢士賔客¶及門
者迎欵有禮眡其民如父母之於子勸懲有方獄市無¶
擾嘗有強暴委禽於寡婦而奪其財則絶其婚而不使
之逞¶工執藝禁中後出而有司當以䦨入則推其罪而
<pb:KR4d0493_WYG_013-3b>
而奏原時¶宰用事者鬻殺人之獄則卒竟之而無所奪
此尤民之所稱¶道者也都人士所以尸而祝之而不忍
忘者其在斯乎臣嘗<md:KR4d0493_SBCK_013-2b>¶攷之於書昔之保釐東郊成周者
周公君陳畢公三君子者¶相繼協心而後足以底治而
是都也賀氏獨以成功豈不盛¶哉西門之廟宜乎其奕
奕也昔諸葛武侯之相漢功徳懋矣¶及其殁也國人請
祀之而其君臣直以為不可迺相率野祭¶其後始聽祠
焉今都人請廟祀賀氏朝廷不奪其請天子¶又加賚之
<pb:KR4d0493_WYG_013-4a>
湛恩霈澤何其忠厚寛大也哉公曾祖諱種徳贈¶通奉
大夫䕶軍追封雍郡公祖諱賁京兆路總管諸軍鄂囉¶
贈輸忠立義功臣銀青榮禄大天大司徒追封雍國公
謚貞¶憲父諱仁傑光禄大夫上都留守虎賁親軍都指
揮使平章¶政事商議陜西等處行中書省事贈推誠宣
力翊運功臣太¶師開府儀同三司上柱國追封奉元王
謚忠貞公諱勝開府¶儀同三司上枉國左丞相行上都
留守事兼本路都總管府¶達嚕噶齊贈推忠宣力保徳
<pb:KR4d0493_WYG_013-4b>
功臣太傅開府儀同三司上柱<md:KR4d0493_SBCK_013-3a>¶國追封秦國公謚恵愍
子惟一某官惟賢某官孫某臣既具¶書其事又為作迎
送神詩以遺之俾歌以祠焉其辭曰¶
帝作神都言言其郛時廵歲來神靈具扶旗纛車馬魚魚
雅¶雅顧懐昔從公其來下兮升鼎於庖俎有獻羔芍藥芼
之亦¶有菊椒鐘鼔既作桐酒在酌式歌且舞公其胥樂兮
衮衣繡¶裳劍佩鏘鏘乘車彭彭不馳以翔賔客在右僚吏
在左燕寢¶孔邇公無去我兮公有令德在其後昆世公世
<pb:KR4d0493_WYG_013-5a>
侯保我子孫¶肅肅尸祝躋阼盛服千秋萬禩嘏我皇國兮¶
　　賀丞相神道碑¶
至順三年七月辛夘¶皇帝清暑上都洪禧殿之西亭有
詔賜故丞相上都留守¶秦國賀恵愍公神道碑而命臣
某製刻文臣拜手稽首而言¶曰臣待罪太史得聞賀氏
遺事及恵愍歸葬京兆其孤惟一<md:KR4d0493_SBCK_013-3b>¶嘗求臣為之銘坎諸
宫而納諸其行事嵗月畧已具見今重¶述焉恐蕪陋不
足以上稱㫖意請辭不可則退而歎曰¶聖天子覽都邑
<pb:KR4d0493_WYG_013-5b>
之形勝觀民物之阜繁慨然有以見夫¶世祖經營之初
列聖時巡之盛而乂念夫任保釐之寄若¶京兆賀氏父
祖子孫世守其官且六七十年宫府治辦工賈¶通易人
用樂業以克成厥功何可㤀也於是有賜碑之詔¶則勸
忠之道係焉敢不執筆而書之公諱勝又諱巴延字貞¶
卿一字舉安賀其先隰州永和人後徙居奉元鄠縣曾
祖種¶徳贈通奉大夫䕶軍追封雍郡公妣郝氏追封雍
郡夫人祖¶賁京兆路總管兼諸軍鄂囉贈輸忠立義功
<pb:KR4d0493_WYG_013-6a>
臣銀青榮禄大¶夫大司徒追封雍國公諡貞憲妣鄭氏
追封雍國夫人父仁¶傑光禄大夫上都留守虎賁親軍
指揮使平章政事商議¶陜西等處行中書省事贈推誠
宣力翊運功臣太師開府儀<md:KR4d0493_SBCK_013-4a>¶同三司上柱國追封奉元
王謚忠貞妣劉氏鄭氏皆封雍國¶夫人改封奉元王夫
人自貞憲入事國朝忠貞王受知¶世祖以大臣留鎮開
平公年十六在宿衛侍帷幄奉宣㫖意¶於中外居十餘
嵗拜集賢學士領太史天官通象緯之奏至¶元三十(闕/)
<pb:KR4d0493_WYG_013-6b>
年拜參知政事佐丞相旺扎勒為治尋遷樞密院事¶遷大
都䕶大徳八年忠貞殁拜榮禄大夫上都留守兼本路¶
都總管開平府尹虎賁親軍都指揮使仍忠貞之舊官
也至¶大(闕/)年拜光禄大夫左丞相行上都留守事兼本
路都總管¶府達嚕噶齊延祐(闕/)年加封開府儀同三司
上柱國告老不¶許賜小車得乗以出入殿門至治(闕/)年
終是官泰定(闕/)年贈¶推忠宣力保徳功臣太傅開府儀
同三司上柱國追封秦國¶公諡恵愍以某年月日歸葬
<pb:KR4d0493_WYG_013-7a>
鄠縣之先塋秦國夫人張氏秦¶國夫人鈕祜䘵章氏祔子
曰惟一某官惟賢某官女長適中書<md:KR4d0493_SBCK_013-4b>¶平章政事阿爾哈
雅次適某官舒嚕衮巴爾斯曰額森呼圖克臣¶嘗以為¶世祖
皇帝之知人善任使何其始終之有道也攷諸恵愍之¶
事而益信焉大臣子之在宿衛者言語之間其教固已
密矣¶察之固已詳矣然又以為未足又必使之知經術
焉覃懷許¶文正公衡方倡道學以佐治化一時貴游之
英俊必遣受學¶焉其所成立雖深淺不同要各有可稱
<pb:KR4d0493_WYG_013-7b>
述議者或謂孔子諸¶夏亡君之歎於今為譏辭上疑之
以問公公乃為上分¶别立言之故且曰今國家大受天
命以撫方夏不得引此為¶說使前聖之言蒙昧於昭代
凡所論議其得於經傳者類如¶此是以公之事君克盡
忠愛至於蹈死生禍福之變不以動¶其心葢亦有所受
之也乎上始定海内欲見萬里如在目¶睫以决其幾公
乘傳將指徧歴吐蕃雲南廣海之地往返觀<md:KR4d0493_SBCK_013-5a>¶察軍旅所
及必得其情以歸報或乃夕至而晨復出亦不憚¶也親
<pb:KR4d0493_WYG_013-8a>
征納延之役上坐武帳流矢及其前内外嚴偹至使¶重
臣濟爾哈呼仗劍立轅門自諸侯王大臣非召不得輒
入¶見而公密以進退節度指授諸將出入無間軍行則
擐甲擁¶纛以先勇氣百倍事平師還多夙駕上春秋髙
車中苦足¶寒不能寐公解衣抱持温以其體上為安寢
達次舍乃興¶又嘗校獵還宫伶人有効獸舞以迎者駕
驚輿象莫能制乘¶輿危公方侍坐輿中投身當其衝衛
士得絶靷去象乘輿安¶而公創甚至數月乃得愈公於
<pb:KR4d0493_WYG_013-8b>
國事緩急㤀其身者又如此¶是故國家之制有軍國大
謀議自宗臣大族非世其職者不¶得與聞而上於公不
惟不聽其避去更留使聽焉而信用¶之意於斯見矣自
古天子之職莫大於置相安危治亂係焉¶然上意一時
之所嚮勢或有所不能奪或有所不能入則亦<md:KR4d0493_SBCK_013-5b>¶莫如之
何者多矣以上之聖明而僧格以黷貨得幸専政柄¶為
天子歛怨於天下天下苦之朝廷知之廷臣固將有言
而¶不得其間公獨從容為上開其端而言者始得顯奏
<pb:KR4d0493_WYG_013-9a>
而誅¶之是時僧格亦知公且沮已設事危中公父子一
月至七十¶奏頼上知其故而譛不行論誅僧格之功公
存心致勞而¶迹甚危矣至元末上既倦勤思得忠厚大
臣可屬大事者¶間以問公公慨然曰人望所在以為詹
事旺扎勒可上頷之¶及拜旺扎勒丞相遂以公參其政卒能
奉法循理較若畫一使¶天下晏然以成大徳守成之治
則公贊决之効也及以世官¶留守上都歴¶武宗仁宗之
世治以日成望以日隆名以日信而二宗¶之所以待公
<pb:KR4d0493_WYG_013-9b>
者日以重矣特們徳爾之専政也上數怒欲¶斥去之輒
自附東宫求免上性仁孝每以是曲容之而反<md:KR4d0493_SBCK_013-6a>¶覆睢盱
益甚公曰吾老臣也寧自愛其身弗為國家去蠧乎¶會
其家人受富民賕變殺人之獄乃與平章政事蕭拜珠
御¶史中丞楊多爾濟往後奏白其罪専政者坐免㑹¶仁
宗崩復得為相遂并譛害此三公者朝廷為之驚惋天
下¶為之歎息譛者以為得志曾不旋踵無以亢其宗而
公直亮¶憤不顧身之忠卒暴白於天下書之信史傳之
<pb:KR4d0493_WYG_013-10a>
後人為勛臣¶世家福澤方未艾也以天道論之果孰得
而孰失哉¶世祖之於用人審訓之慎察之而後信任之
若賀公者豈不¶始終明著也乎臣載筆從幸上都見有
廟奕然在國西門之¶外者其署曰勅賜故丞相留守恵
愍賀公之廟葢都人之所¶作也父老㓜穉嵗時具牲牢
醴齊考擊鐘鼓而祭享之依依¶如將見之者葢不可強
而致之也嗚呼公之上得於君下得¶於民至於没世而
不㤀何其盛哉故系之以詩其辭曰<md:KR4d0493_SBCK_013-6b>¶
<pb:KR4d0493_WYG_013-10b>
賀氏之先度隰以居聿來百年遷是雍都南山之下風氣孔¶
固篤生偉人克以䟽附完其鄂鄞保其民人索賦以朝為之¶
守臣守臣有子入見王所皇建大都俾奠土宇以撫以存以¶
經以營啟是世官實繇忠貞衮衣赤舄車馬有赫相臣來
歸¶即雍開國自公而王進而彌尊令徳不匱實有子孫
其子伊¶何丞相留守自其弱冠在帝左右入陪殿帷出
侍乗輿不有¶其躬以嬰不虞惟帝省躬觀天之道太史
有占主以入告惟¶帝審幾謹是樞機出内之間周密不
<pb:KR4d0493_WYG_013-11a>
違帝念在兹既信既¶篤一日出令俾贊大録惟是登庸
固將受遺不競不絿布政¶咸宜欽若時憲百度有秩乃
睠朔都歸爾是職于廬于旅肅¶肅干城勸其佚勞日閑
弗驚工師執藝賈售盈市本敦末紆¶胥樂士女冒禁非
罪原之以情于貨委禽勿遂其成令行以¶盈民樂法守
興學以教躬率善首歴事四朝既尊既安賜車<md:KR4d0493_SBCK_013-7a>¶出游衆
庶聚觀曰公老矣如我父母庶其壽考錫我多祐惟¶公
之心國爾忘身昔有歛臣我抉其囂多藏靡悔迷國之
<pb:KR4d0493_WYG_013-11b>
宰¶余今弗懲天子奚賴君子用恕去而弗殊孽以間興
亶其¶天乎衣裳之襚榮以加等人心大公追及未逺侃
侃令子蔚¶為名臣奉孝思忠公志其伸公妥其阡有松
有栢公食其廟¶鼎爼有食國家萬年公名不隳史有信
書石有貞詩¶
　　趙文恵公神道碑¶
故中奉大夫湖南道宣慰使趙公既贈通奉大夫湖廣
等處¶行中書省參知政事䕶軍追封天水郡公諡文恵
<pb:KR4d0493_WYG_013-12a>
其子彌寛¶詣太史請述神道碑銘按趙氏世為臨淄人
唐末撫州刺史¶霍避地衡州至宋族益盛奉議郎士庠
始居衡山之崇嶽鄉¶奉議生楚國公世勣楚公生魯國
公棠魯國弟常生端明殿¶大學士太師衛國忠肅公方
為魯公後忠肅生武安軍節度<md:KR4d0493_SBCK_013-7b>¶使太師冀國忠靖公葵
公諱淇字元徳忠靖公次子也七嵗¶以郊恩補承奉郎
舉童子科召試中書以大臣子免銓試四¶川宣撫大使
司辟主管機宜文字除籍田令出通判信州轉¶宣教郎
<pb:KR4d0493_WYG_013-12b>
除監進奏院遷將作監丞(闕/)　　年以登極恩轉奉¶議
郎乞補外知興國軍時年二十有九明年丁忠肅憂除
直¶秘閣利路轉運司判官不赴服闕改知泰州轉朝散
郎又明¶年除大理寺正轉朝散直顯文閣知衢州轉朝
郎又明¶年除尚書度支員外復以軍器監出為浙東路
提㸃刑獄兼¶知衢州節度制嚴信二州軍馬入為大理
卿轉朝奉大夫改直¶龍圖閣廣南東路發運使加右文
殿修撰尚書刑部侍郎又¶明年自廣州餉兵海上我國
<pb:KR4d0493_WYG_013-13a>
家既取宋以宋太后手書罷諸¶軍之為宋守者師至廣
州公得書再拜慟哭而還是為至元¶十四年也江淮宿
將既内附數以公為言十五年行省承制<md:KR4d0493_SBCK_013-8a>¶署公廣東宣
撫使趣入覲秋見¶世祖皇帝於開平拜中奉大夫湖南
道宣慰使佩金虎符賜¶衣冠鞍馬而遣之比還凡五錫
宴官其從者四十三人千户¶五人百户三十人把總十
人居七年天子思其材命奉御¶察罕集賢學士詹玉召
公足疾不能造朝明年遂致其事居¶二十三年大徳十
<pb:KR4d0493_WYG_013-13b>
一年十一月辛未卒於長沙里第年六十¶九至大元年
十二月庚午塟寧鄉縣之原塘翰林學士涿郡¶盧摯為
之誌又二十三年為至順元年彌寛調官京師請¶易公
名於朝於是有司以故事追贈官封而賜諡焉初胡文¶
定公父子倡明伊洛之學於湖南廣漢張子實受而傳
之與¶新安朱子共承絶學於百世之下游張氏之門者
唯長沙吴¶獵徳夫氏得其傳而衛國事張子最乆又從
朱子學所聞不¶下於徳夫氏而克以學問任大事赫然
<pb:KR4d0493_WYG_013-14a>
樹勛業於當時則過<md:KR4d0493_SBCK_013-8b>¶之矣至於冀國與其兄忠敏公范
並以才畧世其家而冀國¶即軍中拜丞相雖終不秉國
政而厯受方面之寄隠然為國¶之長城一時文武吏士
往往出其父子所奬拔百年之間亦¶可謂功臣世家者
矣公在髫齓與其兄制置使溍皆親見祖¶父用兵治民
收覽豪傑之方自擊刺攻守之法風雲孤虚之¶占與營
繕戎器之事胷中具有成䇿溍既以忠義著而公遇¶事
亦有足表見者矣應童子舉時五經各問數十條應對
<pb:KR4d0493_WYG_013-14b>
如¶響故參政吴公淵許妻公以女既而與其弟故相潜
俱得罪¶逺竄或勸之絶婚公曰訹利害而渝成言市人
不為也冀國¶善之為請於朝而親迎焉人以為知禮宋
末列郡多驕兵守¶吏率儒謾談弛不能制徒增賞以悦
之賞不時至輒奮挺為¶亂以嚇守吏守吏逃去朝廷亡
奈何則為之罪故吏易新守¶而已矣公倅信州時才弱
冠守少之而財賦文書治辦發吏<md:KR4d0493_SBCK_013-9a>¶贓而按以法守大駭
服信兵有威果武雄兩指揮凡二千餘¶人初自諸鎮選
<pb:KR4d0493_WYG_013-15a>
勇藝以充乆之物故不復選郡中無賴子弟¶求主將以
充數郡守秋閲賞不素具軍亂守匿求救於公公¶出語
衆曰淮上健兒百戰有功尤不敢恃一日違節度則立¶
治以軍法汝等敢爾耶叱吏捽首亂者搒之百衆遂定
路鈴¶轄詹沔者以故羣盜降得官位迫守倅好侮儒吏
或擁卒射¶城中矢及官舍莫敢與之較他日見公挽彊
命中竊取其弓¶引之不能寸始畏服豪猾吏數十隂藉
其聲勢侵苦民人資¶力富彊部使者不能治以属公公
<pb:KR4d0493_WYG_013-15b>
執之無敢遁期理掾三日¶獄具盡杖脊而黥之錮諸圜
土明日中朝貴人救之者書至¶則皆死無及矣治興國
兵亦横不聽守將命或相率白晝入¶民家取其資以去
公至郡曰此素我家部曲裨校耳何敢然¶旦日坐府統
制官以下拜謁庭中受命不敢違衢州冦起連<md:KR4d0493_SBCK_013-9b>¶結處婺
信之間勢甚張浙東提刑牟嶸行部盜逐之守郭淵¶入
郡盜又逐之朝命以殿司兵二千與公往定衢公曰殿
司¶名天子爪牙而兵實不足用反損威撫之以道當無
<pb:KR4d0493_WYG_013-16a>
他不然¶淮卒足辦之至境捕得數人問之言詹祝兩家
争田郡不能¶直相奪怒起闘擊不能自已喜亂者聞風
相挻爾公釋其縛¶曰爾還告爾黨自新吾亦不問其三
日來納欵不至吾所統¶卒皆素善戰必盡殺乃已未幾
皆自歸冦寧公言于朝曰悍¶卒暫服終不可恃募為兵
以配江上諸軍庶少安公去官而¶衢復亂又還公治之
復散去宋之將亡也郡縣之間盜賊軍¶旅之事如此以
公之世將才敏而見用僅如此烏乎而不危¶亾也哉朝
<pb:KR4d0493_WYG_013-16b>
廷撫有四方之初民心猶有未盡定向因其素¶所信服
者而用之故以公鎮湖南者七年既致事來莅於湖¶南
者以民事為問公懇為言利害便不便亦不靳也公嘗
飄<md:KR4d0493_SBCK_013-10a>¶然有神仙之思作太初道院居善藥以捄人疾苦賔
客之及¶其門者與之燕樂贐遺貧乏孤嫠者振恤之雖
重費不復計¶其家之有無使方士燒水銀硫黄朱砂黄
金等物為神丹以¶資服食斵琴度曲為文辭圖晝以自
樂遂終身焉文集二十¶卷名之曰太初紀夢藏於家有
<pb:KR4d0493_WYG_013-17a>
玉溪李簡易先生者得道為¶神仙數訪公授以其術乆
之隠去人或以為不死公思之一¶日見其至喜而固留
之李先生曰吾逺來甚熱請具浴公命¶具浴先生就浴
室乆之不聞聲日且莫公親候之見有光昱¶昱在水上
圎如初日出不復見先生所在李氏書藏公家今¶稍稍
傳人間云天水郡夫人吴氏先公(闕/)　年卒子四人彌¶
寧彌寀彌審皆前卒彌寛用公廕今為奉訓大夫韶州
路曲¶江縣尹女二孫男六人巖嵩岦&KR0034;峕耑集先世勲
<pb:KR4d0493_WYG_013-17b>
業與公家¶相先後冀國以丞相鎮長沙而我先大父守
永州至元中先<md:KR4d0493_SBCK_013-10b>¶公歸自嶺海道出湖湘嘗與公往還道
故舊某以童子侍猶¶識之今故老盡矣而不敏待罪國
史得以契家執筆紀公遺¶事能無感慨乎銘曰¶
惟昔世皇既定南土迺輯迺安不震不怒迺睠赤子安其¶母
父任以弗疑何間疏附顧瞻湘流頟頟其城民人衆多有¶財
有兵翼軫之墟其岳維衡有赫炎靈祝融所營士有膚
敏¶世將世相世武世文君子之望命服錫馬勞以大饗
<pb:KR4d0493_WYG_013-18a>
歸撫其¶民皇威孔鬯優游鄉邦亦既有年既退而休温
温徳言嗟世¶溷濁言思翩翩密室凝虚鑄金為丹我懷
公家問學有自以¶孝以忠著作信史國亾史存澤及孫
子遭時休明亦既膴仕¶故物不遺古學亦㣲援琴鼔之
繼以涕洟松桂在山澤有蘭¶蘼不亾而存庶其在兹¶
　　兩浙運使智公神道碑<md:KR4d0493_SBCK_013-11a>¶公諱受益字仲謙姓智氏鄧州南陽人㓜孤母夫人躬
自教¶養是時國家規取江南重兵在襄鄧間公始以善
<pb:KR4d0493_WYG_013-18b>
書計從¶軍稍遷行掾隠然已負時望至元二十一年
擢荆湖行省¶都事征交趾轉湖廣行中書左右司郎中
行中書省改行尚¶書仍為具郎中治行軍幕府數渉危
險計度餽餉益精備上¶功適都漕運選材進以為判官
尋遷海南海北道肅政亷訪¶副使病不赴元貞初除江
西行中書省理問官滿秩又遷湖¶廣行中書省郎中用
御史臺薦進官遷湖南宣慰副使¶(闕/)　年遷江西行中
書省郎中丁母夫人憂皇慶元年服闋除潭¶州路總管
<pb:KR4d0493_WYG_013-19a>
未滿罷又五年除岳州路緫管甫踰嵗賜黄金虎¶符拜
海道運糧萬户滿三嵗就除兩浙鹽運使至治三年正¶
月以年七十請致仕三月卒祖某某官父某某官母某
氏某¶封以貞節表門娶某氏子幾人某某泰定元年(闕/)
月塟公南<md:KR4d0493_SBCK_013-11b>¶陽先塋之次太史氏虞集以故人子當篆其
墓之石以銘叙曰¶世祖皇帝之初進二三大儒於左右
與之論議以混一宇内¶豪傑之士以軍事立功天下且
定立官府别郡縣治租賦有¶調度繕作禁令之事士始
<pb:KR4d0493_WYG_013-19b>
以文法趣具善承迎辦治為務而¶公卿大夫之選悉自
此矣末流之弊更為之名以自别于士¶識者閔焉夫孰
知有用之材常趨所急以致用故其所樹立¶有足表見
於時若智公者固何可誣也哉公練習事物如燭¶照䇿
數一見即要其歸雖他經反覆卒如其説而後定吏具¶
牘或至數千百言不了了於情致公渉筆立更定不數
語粲¶然有文㣲密周緻皆傳經說吏民誦焉數被㫖問
大獄累年¶不决者至公皆情見無隠更朝廷病有司慢
<pb:KR4d0493_WYG_013-20a>
弛遣使四出¶號曰奉使宣撫得専决不憚大吏湖廣人
或詣使者言行省¶不如法者數十事且言故沮持憲臬
者尤不韙同幕頗為動<md:KR4d0493_SBCK_013-12a>¶公曰果自吾手出當不至是使
者至此為首事即日集省¶憲主者閉府門列坐條問以
目舉一事公輒對以因起及施¶行與憲司論議相闗者
云云無一不中律令前後月日名數¶錯綜細㣲傾倒詳
盡隨閱文書不少差盡一日凡十數事皆¶如一使者驚
異不惟不得有所何問更贊公而立罪言者一¶時會府
<pb:KR4d0493_WYG_013-20b>
人人倚公為重矣宣慰湖南者數年潭人素服其威¶信
守潭之命下民甚恱而豪縱者望風避去潭大郡也為
守¶者常壓於兩使者惴沮不得有所為公上之日宣慰
㢘訪兩¶使者率其屬親與為禮持文書者往往門人故
吏拜起不敢¶仰視文書畫時刻下州縣以逺近艱易為
期庭無留事千里¶之内洞燭如神明葢其為政實有舉
措收縱而非㝠行偶中¶依稀近似以為名是以未數月
郡中遂以無事有富人子為¶不法事至府公召問獄具
<pb:KR4d0493_WYG_013-21a>
萬端求解卒無以變公意是時憲<md:KR4d0493_SBCK_013-12b>¶府空無他官有専獨
憲事者大為奸利實畏忌公富人子夜¶急投之為請緩
公不可多方為牽制因求以罔羅公者踰月¶無纎髪近似
可指會屬邑尉公事後期當笞以老故未即論¶立請尉
當有賕免罪者尉死不肯服乃云公喜送過客食蒸¶鵝
是某庫吏所致葢官錢云以此劾治困苦之數月不解
事¶聞朝廷即驛召使者會赦乃敢夜遁去而公亦去位
及治岳¶益有餘才海道運輸係國計甚重而上江不時
<pb:KR4d0493_WYG_013-21b>
至請築倉建¶康以冬受淮而出之損益以法民不駭而
事速便兩浙鹽法¶積弊吏民苦之公理事决囚盈廷嘗
先日出盡日入乃已每¶愀然曰庶及期月當少清乎時
朝議用公為户部尚書未命¶而報卒嗚呼世之以時才
自信而人亦信之而果有異於人¶乎哉若夫曾無明日
之慮徒以取給自詭者固公之所素恥¶者也然則公以
計時數月積官三品視其同人幾不及其最<md:KR4d0493_SBCK_013-13a>¶下者而憂
患勞苦死而後已不亦悲夫嗟乎有之而不見用¶用已
<pb:KR4d0493_WYG_013-22a>
而不獲盡君子之常也公亦何憾於斯故為之銘曰¶
才急於需樸槱畢輸優㳺無慮楩柟薪樗朝服于于名駟
大¶車爾皋我䕫善駝利趨人具曰賢已亦信然弗顧弗
疑充顔¶以前不愧旁視有閔無恚既勞既試終不自致
安平在時則¶亦勿思後或當思既逺曷追思則考行此
有成躅刻石載文¶以慰以勗¶
　　福州總管劉侯墓碑¶
泰定丙寅三月甲子福州總管劉侯因其子江浙行省
<pb:KR4d0493_WYG_013-22b>
鎮撫¶輿之上事京師也使以其間來告曰元亨以祖父
之緒屬¶當戎行遭時承平四方無大征戰不得備效用
然嘗將指歴¶至西南諸邊幸不辱命粤自荒服俾守兹
郡粗息肩於奔走¶以洒濯其瘴癘始克自思曰先君之
葬三十年矣而神道之<md:KR4d0493_SBCK_013-13b>¶碑未立葢未遑也其敢曰將有
待也誠懼先世之徳乆鬱而¶弗彰將無辭於子孫後世
請篆其事於石庶不朽焉敢再拜¶使子輿請集禮辭不
獲已則退而思曰昔在皇慶二年湖廣¶行省驟告於朝
<pb:KR4d0493_WYG_013-23a>
曰交趾遣三將帥兵二萬七千冦邊請出師¶討之朝廷
重用兵而又不敢忽其事議遣使即閱其實而¶究其便
宜廷中未有稱其選者元亨自浙省以軍事入見廷¶臣
曰此其人矣即日以聞乃授之弓矢馳馹至廣西兩江
先¶使兩帥府出文書慰安邊人而申飭州縣母敢以使
者為名¶擅有徵發乃親至大臨少臨崑崙諸闗來賔栁
邕諸郡凡所¶言見殘於交兵處縁髙縋深觸熱茹毒犯
虎豹踐蛇虺無不¶至焉當是時非止出蠻獠不意而吾
<pb:KR4d0493_WYG_013-23b>
大小邊吏亦悚愕踰絶¶望外矣於是得其情實即負固
者傳譯申諭之既俯首聽命¶乃手自為書反覆數百言
諭交人以逆順禍福且示以審實<md:KR4d0493_SBCK_013-14a>¶致討不輕用兵之意
交人束書辭謝有加賄焉元亨斥其賄¶切責使者以其
情之所匿未幾交人奉表請罪使還南郡不¶施一鏃遂
以無事又上其事宜皆險阨之要控守之宜任擇¶邊吏
之説由是天子知其名廷議言材可用者常在元亨¶矣
雲南在¶(闕/)　皇帝嘗親征而理之諸蠻牙犬相入負恃而强
<pb:KR4d0493_WYG_013-24a>
忍㸑僰¶尤甚數叛以煩官兵議者請據其腹心而制之
乃即烏蒙立¶一宣撫開屯田而蠻知顧忌矣前後二
三十年易置官府至¶於再三凡為費鉅萬萬吏士或亾
或衂物故者幾數千百人¶終莫能定以為朝廷憂延祐
五年冬更擇行省官領其事¶而佩元亨以虎符銀章専
制屯府之事果能明賞罰别利害¶據衝要立營壘部伍
相乘首尾應合近而不雜逺而有制繕¶生養以固其志
嚴譏訶以絶其奸盡其水土之利公有餘而<md:KR4d0493_SBCK_013-14b>¶足以用衆
<pb:KR4d0493_WYG_013-24b>
私均贍而不敢自私又通其醫藥市易禱祠游觀¶之用
幾不異於中州未及三年而隠然不可動之勢成矣其¶
報政也竊美其事而問焉則曰昔者先祖命我先人曰
予以¶生長兵間不獲事學問世且平定子孫其無廢學
乎是以先¶君之教我嚴甚今日之事粗識義理通古今
幸不致曠敗者¶葢有自也時聞而異之已欲聞其父祖
時事以觀其為人而¶未暇也今屬書於我其可以不敏
辭乃按其事狀而書之曰¶侯諱濟字濟川姓劉氏世為
<pb:KR4d0493_WYG_013-25a>
大名人在金時常顯宦而事軼¶不傳所可以名知者義
軍千戸暉而已義軍生權府恩於兵¶間沉鷙善騎射金
亡挺身歸朝從蘓布特台哈奇阿穆蘭三大¶人於軍嵗丁
酉領其郡兵八百號千戸從其帥攻宋隋州破¶一寨獲
將一人嵗辛丑破二寨獲將四人嵗壬寅馳解宋圍¶於
葉追敗其餘衆獲將一人殺將二人自是往來江淮間
嵗<md:KR4d0493_SBCK_013-15a>¶丙子敗宋舟師于泗之五河口嵗戊申守招信龜山
之險治¶戰具大敗宋舟師殺其將大小八人嵗甲寅以
<pb:KR4d0493_WYG_013-25b>
功將入見¶皇帝於六盤山授管軍千户中統二年始受
璽書鑄印¶佩之從破光州至元四年從守潁州從軍三
十餘年大小數¶十戰年六十二矣而侯年亦已二十八
以通書數計䇿善戰¶聞於軍中請任之襲其軍事方是
時行省益善其父子二人¶不肻偏舍故兩用之以侯鎮
其父兵益以懷孟彰徳之卒五¶百會攻襄陽而潁州萬
户方赴息州聚議即以其父權萬户¶府事留鎮潁州宋
將夏貴知潁帥已出乘虚攻其北門權府¶設伏敗之遂
<pb:KR4d0493_WYG_013-26a>
完城以待侯於是時從江上諸軍攻取城邑無¶虛日矣
至元十二年巴延忠武王管兵守無為規取淮西侯¶分
地守城北宋師水陸並至攻北門侯先犯矢石獲其將
二¶人北門既捷宋師遂潰論功侯為最又以其軍敗鎮
巢叛將<md:KR4d0493_SBCK_013-15b>¶而獲宋將一人明年仍戍巢决水圍之盪舟踰
濠蹴宋兵入¶水死奪其輜重遂降鎮巢十三年權府謝
事而侯始以修武¶校尉為千戸十四年擒獲焦湖偽鈔
者歸之有司讓其賞弗¶受從攻安慶府野人原焉齒山
<pb:KR4d0493_WYG_013-26b>
龍山隘天堂寨等或諭降或¶進討殺獲甚衆遂盡得司
空山黄山寨水口衝之險案功狀¶既上還軍過廬州其
帥留以自助適黄州叛以侯并領安慶¶軍夜赴之未至
三十里叛者聞侯先聲遂降十六年以功加¶武畧將軍
佩金符十八年移戍海上所過無所犯民甚安之¶是嵗
其父卒請服䘮如禮行省執軍法不許二十年選鎮饒¶
州饒大郡隣壤多岩險新附自侯至無敢竊發者明年
建寧¶賊起旁郡苦於過軍獨饒以侯故不擾二十二年
<pb:KR4d0493_WYG_013-27a>
盜起其屬¶縣監郡幾陷賊手侯破賊出之二十三年移
戍他郡饒民争¶詣行省乞留之二十四年侯以二千人
與十將之士屯田芍<md:KR4d0493_SBCK_013-16a>¶陂收穀二十餘萬築隄三百二十
里建水門水牐二十餘所¶以備蓄泄鑿大渠自南塘抵
正陽凡四十餘里以通轉輸二¶十八年加授中千户六
月卒屯所以某月葬年五十二侯娶¶同郡李氏生三子
元亨其長也今亞中大夫福州路總管次¶元英次元真
十女其壻曰傅鑑陳忠魯讓張晦皆士族也陶¶某張某
<pb:KR4d0493_WYG_013-27b>
武某晏某姓某姓某孫幾人輿其長也襲世職今超¶拜
奉直大夫江浙行中書省都鎮撫治軍有善政聲聞略
如¶其父云其墓在其縣之留牘鄉長卿村或曰長卿者
唐隋州¶刺史也因以長卿字其鄉劉氏葢其子孫然無
可考證者¶國家既一海内自將帥諸校功簿在樞府職
事傳子孫承平¶既乆世其禄者往往無以自見於當世
况其安逸而罷軟不¶勝者乎是故功多之跡富貴之所
因起邈然無聞者葢多矣¶今劉氏専對授政卓卓有可
<pb:KR4d0493_WYG_013-28a>
紀述而其言必曰祖父祖父是<md:KR4d0493_SBCK_013-16b>¶其祖父之遺子孫者功
多職事云乎哉故可銘銘曰
於皇¶世祖撫運以興惟其智能大小畢升虎賁鷹揚大帥十
百列¶校衆正咸傑俱特伐簡為青武功是書大且弗勝細固
遺餘¶偉哉劉氏以德為勇世領千夫曷究於用雖未究用其
儲則¶深建材發能後克有任煌煌治朝四極無際去兵垂橐
川浄¶雲委芽蘖弗齊孰芟孰治使將恩言頓首自歸大廷
之問濟¶濟多士授言遠外必爾子孫邦君之榮上及重親
<pb:KR4d0493_WYG_013-28b>
贊書啟封¶既聞既陳桓桓武績濯濯文藝表其盛者以
詔來裔¶
　
　
　
　
　
　道園學古録卷十三
