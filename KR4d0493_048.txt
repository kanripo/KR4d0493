# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:18.804446
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0526-048道園學古錄-卷第四十八.
<pb:KR4d0493_SBCK_048-1a>¶
道園學古録卷之四十八　方外藁五¶
　　　　　　　　　　　　　雍　虞　集　伯生¶
　　碑¶
　　　　崇壽觀碑¶
大茅山之下當華陽南洞之便門有崇壽觀者本晉洞天觀¶
舘主任敦故宅宋元嘉十一年路太后始建壇宇太始中廬¶
陵太守孔嗣之重立以奉曲阿髙士華文賢齊建元二年勑¶
句容王文清仍立而主之名崇元舘武帝以太子時至焉唐¶
貞觀𥘉敕改爲崇元觀有太極元年所樹碑石完而文泯可¶
識者左拾遺孫處玄文揚幽經書數字而巳天寳七年李玄¶
静先生奉敕重脩復民百家備脩葺寳暦三年主者有賀思¶
寳則因器物銘識而考見者也宋大中祥符七年勑賜今名¶
大元至治二年句曲外史張君嗣真始來主之顧瞻方臺近¶
<pb:KR4d0493_SBCK_048-1b>¶
對南面左峯疊玉右引大茅之支而回台焉定録君㖟言大¶
茅山下有泉水近水口處可立静舎陶隱居云近南大洞口¶
有好流水而多石出便平比有王文清居之則此觀是矣乃¶
嘆曰山中館宇自齊梁唐宋至于今代有增益求諸晉人之¶
舊惟此與玉晨許長史宅耳而吾所治乃傾廢隘陋特甚豈¶
不在我耶於是度材鳩工更後堂爲太元殿以復舊規象三¶
茅君於中東爲任華王李賀五君祠西爲陶隱居祠充前殿¶
基爲弘道壇自製銘其上壇東爲玄武祠西爲廣惠祠後爲¶
文賢講堂而前爲都門門外浚古玉津池盡受大茅南面諸¶
原之水循池西南得昭明太子讀書䑓臺東有井曰福郷井¶
福郷者因昭明道舘名也出諸榛莾著文刻石覆之以亭而¶
巖洞泉石之勝近在百歩内者皆按圖表之可以觀覧泰定¶
元年上清四十五代宗師劉君大彬朝京師授予始末俾爲¶
<pb:KR4d0493_SBCK_048-2a>¶
之次第焉張君吴郡人名天雨内名嗣真字伯雨别號貞居¶
年二十棄家入道徧游天台括蒼諸名山呉人周大静先爲¶
許宗師弟子得楊許遺書張君從而以爲師悉受其說嘗從¶
開元王君夀衍入朝𬒳璽書賜驛傳顯受教門擢任非其志¶
也即自誓不希榮進因從三茅之招追奉任君而下五君爲¶
文而告之願畢力兹宇所著外史山丗集三卷碧巖玄會錄¶
二卷又尋山志十五卷考索極精博云烏乎自任君始居此¶
餘數百年才五人傳焉其自致于久逺者果何托也豈若後¶
丗各誘門人系以私属如家人父子者哉故寕希闊而有待¶
今張君無前代賜予之助徒草衣木食以營此而曠然思與¶
四方之士共爲干載之期豈非豁落丈夫也哉予故與君爲¶
方外友奇其能先予逺舉也故系之以詩曰¶
大茅南垂元氣積隂開闔扉陽洞闢曲穴流泉保靈宅任君¶
<pb:KR4d0493_SBCK_048-2b>¶
來餌黄赤石天一召錫太元冊曲阿受養良有擇構宫方嚴¶
自王伯清蹕臨止靈響格虚林森爽化赫奕福郷帝子發甘¶
液不食何年䘮遺甓白雲　開元全盛煩百役持¶
節旁午致纁璧爾來蕭條丗代隔　文土漫畫誰其啓¶
之規古昔句曲外史羙冠舄研書千卷視貞白天真景隨玄¶
系繹玉室金堂萬無斁¶
　　　　仙都山新作玉虚宫碑¶
縉雲縣仙都山者道家書以爲祈僊緫真洞天相傳黄帝曽¶
於此煉丹而仙去唐天寳中賜號仙都山祠黄帝禁樵獵三¶
百里李陽氷所爲題黄帝祠宇者也宋治平三年賜名玉虚¶
宫天禧中連年勑修醮宣和三年燬于㓂道士游大成作之¶
開慶中郡守安劉相隂陽更定面勢命道士陳觀定改作之¶
内附　國朝主宫事者四方之人皆得爲之而宫日廢道士¶
<pb:KR4d0493_SBCK_048-3a>¶
趙嗣棋丗居縉雲受業兹山去而學仙武夷山數年後入京¶
師朝中貴人喜之延祐元年欽奉¶
聖旨主領宫事始重新之三年刻銅印授之視五品五年受¶
宣命住持兼領本路諸宫觀嗣漢三十九代天師及玄教大¶
宗師請以宫中師弟子甲乙相次主其宮事聞有㫖從之泰¶
定二年也嗣棋遂承¶
詔徧祀東南各山歸主建康玄妙觀得謁¶
今上皇帝于潜邸至順二年來見因求歸仙都不獲請有㫖¶
更賜號曰敎門真士玄明通道虚一先生乃來告曰仙都宫¶
成未有記今旣未克歸懼因循無以示乆逺幸勒文表之乃¶
爲著銘曰¶
縉雲之虚有峻其髙旁無引縁上干雲霄軒后神明去丗邈¶
遼祠宇在焉冲融消摇㣲音出空豈其下遨有宫有廬有壇¶
<pb:KR4d0493_SBCK_048-3b>¶
有畤天光昭宣百靈萃止疵癘不作錫我緐祉室有壽耉孫¶
魯婦子不知不識明粢甘醴維昔軒后廣成是師千二百歳¶
而身不衰究觀緒言澹乎無爲以修其身民用雍熈請以告¶
民萬年如斯¶
　　　　勑封顯祐廟碑¶
至順二年夏江西行省以文書白于朝曰吉安守臣言其所¶
統吉水州中鵠郷有神廟食于石礱之里者相傳神姓劉氏¶
諱煥蓋長沙定王之裔云舊志以爲隋時始有廟至唐而益¶
大歴五代及宋靈異甚著建炎𥘉金兵蹂江南隆祐太后入¶
贛避之舟行爲石所礙有巨人翼其舟以出於險后物色之¶
則神良是也遣人祠謝之自是百數十年之間歲或旱禱之¶
則必有雲起其東以爲雨有蝗禱之蝗不至其旁近有羣盗¶
犯其境禱之賊恍愡有所見而散去當是時州固縣也而郡¶
<pb:KR4d0493_SBCK_048-4a>¶
守之禱之也必具官位姓名謹書祝辭于版而致敬焉敕賜¶
其廟曰孚應廟又封其神曰順惠侯蓋當時之制神靈之有¶
功於民者有司覈實其事以聞始賜廟額又有功則封之以¶
王其號自二字以上累封至八字極矣自入　國朝來凡水¶
旱疾疫盗賊有禱無弗應者而神封(猶/仍)前代之舊非闕歟¶
聖朝懷柔百神德意至渥　詔書每下則有司長吏必謹具¶
牲幣奉祠境内諸神之在祀典者是以石礱之祭歲月相望¶
也請更大其封以荅神庥而以尉民人敢以爲告於是中書¶
下其事禮部禮部移書大常而博士議曰宜因其舊而更其¶
廟號曰顯佑廟加封神曰昭烈王吉水州道士某法師提點¶
某觀事劉學仙來請書其事而刻諸石且曰爲神求封者州¶
民李從大也奉成命以歸報神者李思用某也新王之廟而¶
大之者某某也學仙嘗游西北諸邉爲宗室諸侯王客多見¶
<pb:KR4d0493_SBCK_048-4b>¶
神異之事至京師逹方言於好事者甚多有之若至亦集乃¶
路蹇占山北見有烹羔桐酪祠龍湫數皮而沈之祝曰神爲¶
我鞣而治之爲期日而去至期復祠之則得成革矣若有鬼¶
工然不可測也其地往往有人在京師者或從質學仙言則¶
信蓋其人習以爲常而又不能言諸人耳志怪若此者猶因¶
學仙之言而傳况石礱之事書而識之何靳焉學仙好文學¶
能爲歌詩故又爲享神之辭曰¶
坎坎伐鼓石礱之下注醪盈觴觧牲在爼神其來思胥樂于¶
舞我東曰瞻雲來如雨誰其從之昆弟如侶神固王孫長沙¶
伊祖惠我孔仁亦厲而武是耶非耶來即于所神之享我自¶
我祖父昔侯今王¶
天子之祜裳衣有章丹楹朱户肅肅孔容孰敢予侮驅我癘¶
鬼去我蟊䑕豐我大田寕我屋宇尓妥我依至于終古¶
<pb:KR4d0493_SBCK_048-5a>¶
　　銘¶
　　　　佛國普安大禪師塔銘¶
至順二年夏上都大龍光華嚴禅寺住持僧法琳言昔在¶
憲宗皇帝癸丑之歲¶
丗祖皇帝嘗命我開山温公統釋氏於中原後五年丙辰之¶
歳始城上都又三年戊午之歲作大龍光華嚴寺寺於城東¶
北隅温公主之温去丗而少林雪庭𥙿公主之𥙿公去之二¶
十年竹齋誼公屏岩顒公雲松㣲公至於我先師筠軒夀公¶
六丗矣在夀公之時¶
英宗皇帝念兹寺爲¶
丗祖所築作而新之加廣大焉命夀公爲司徒以重其事夀¶
公以爲温公昔事¶
丗祖豪卓瑰異有足稱者冝表見於兹未及有所爲而殁蓋¶
<pb:KR4d0493_SBCK_048-5b>¶
自温公至于今八十年歲月滋乆恐遂湮没誠願伐石紀事¶
以成先司徒之志而不敢自專也乃七月二十日　上在上¶
都清暑於洪禧殿之便坐侍臣有羣玉内司亞尉阿兒思蘭¶
不花以琳之言聞且以臣某侍書奎章閣下在從官中請使¶
属文以賜之　勑曰可明日阿兒思蘭不花傳勑至臣所¶
臣從琳得温公事狀云師諱至温字其玉一號全一邢州郝¶
氏子也㓜聦敏異常兒年六歲其母携之至龎馬村見寂照¶
和尚於净土院寂照曰汝其爲釋氏乎師心許之㑹寂照避¶
亂去隱遼西乃禮寂照弟子辨庵訥而祝髪焉無還富公主¶
净士蒞衆甚嚴師不以爲忤庚寅之歲無還開法萬壽師與¶
十僧同往佐之萬松某公以青州辨公宗旨開示法要門庭¶
髙廣四方尊之師見萬松始以才氣過人稍不容於衆然而¶
博記多聞論辨無礙百家諸子之言多所渉獵又善草書有¶
<pb:KR4d0493_SBCK_048-6a>¶
顛素之遺法年才十有五爲萬松侍者凡萬松偈頌法語一¶
聞輙了之遂得法焉常以侍者代應對談鋒迅利不可犯時¶
人巳深期之故太保劉文貞公長師一歳少時相好也劉公¶
厭丗故思學道師歡之爲僧同叅西京寳勝明公旣而爲¶
丗祖知遇侍帷幄爲謀臣薦師可大用得召見與語大恱將¶
授以官弗受曰天下佛法流通臣僧之願冨貴非所望也留¶
王庭多有賛益居三歲遣還出賜金資日用不計其費時¶
憲宗命海雲主釋教　詔天下作資戒曽師持　㫖宣布中¶
外而輔成之¶
丗祖征雲南還劉公請氶制錫師號曰佛國普安大禪師緫¶
攝関西五路河南南京等路太原府路邢洺磁懷孟等州僧¶
尼之事刻印以賜師銳意衛教凡僧之田廬見侵於豪冨及¶
他敎者皆力歸之馳馹四出周於所履必獲其志乃巳自其¶
<pb:KR4d0493_SBCK_048-6b>¶
門人或勸之少憇弗懈也五䑓山清凉勝㑹凡百晝夜旣得¶
請興廢於兵火数十年之後師假貸以經始旣而四方雲集¶
響應金穀之施與瓜果之供養反有過承平之時而山之真¶
容等院因以完實而新美若此者特其材略之緒餘也師旣¶
開山龍光又作大都之資聖真定之安囯汾陽之開化彰徳¶
之光天固安之興化三河之蓮宮餘不能盡紀¶
憲宗末年僧道士有諍各爲違言以相危　上命聚訟於和¶
林剖决真僞師從少林諸師辨之道士義堕薙須髮者十七¶
人道宮之復爲僧者以千百計中統建元釋敎大盛僧衆頼¶
之甚思師之功焉而師遂納印辭職毎歲官賜金修寺之外¶
丗味泊如也至元丁卯五月二十二日以疾終於桓州之天¶
宫寺西向右脇而化當暑儀形如生更有異香三日火浴之¶
心舌牙不壞衆庶掊其地深數尺猶得舎利云夀五十一僧¶
<pb:KR4d0493_SBCK_048-7a>¶
臘四十師有草書詩文傳於丗可以觀其人焉其老也将有¶
所論撰不及而殁臣聞¶
丗祖皇帝聖度如天善馭豪傑自在　潜邸至於混一海内¶
天下之人材小大畢至以足其任使故其功業之盛巍巍然¶
赫赫然三代而下帝王未有或之及也浮圗氏以寂滅爲宗¶
而才器文辨如温公者亦豈常人之流哉敢叙而表之以見¶
夫興玉之運其人如此銘曰¶
維昔丗皇始理開平作其潜藩有宮有城顧瞻東隅泉甘土¶
厚蜿蜒來止属垣負阜命建仁祠龍光是名權輿來尸僧有¶
豪英氣如虹霓辨若風雨縱横凌厲莫敢予侮丗皇有爲羣¶
䇿是稽召見從容出其端倪善其利器俾反𥘉服报徳不回¶
屹若孤鵠林林釋徒禀敎以居孰爲紛更入主出孥天子有¶
命存完去駁我馳我驅立折其角燕趙之間至於陜関我田¶
<pb:KR4d0493_SBCK_048-7b>¶
我廬來歸匪艱丗皇御極民用寧一而釋之門旣振旣息時¶
龍光師燕居弗馳散其緒餘爲書爲詩詩揚宗風書縱逸趣¶
沛將有述棄而遽去維時名僧至於公卿有誄有辭失之若¶
驚垂八十年英標如在誰知表之嗣者七代義舉有聞天子¶
喜之史臣属辭以係遐思¶
　　　　智覺禪師塔銘¶
天目之山有獅子巖髙峯妙禪師居之設死關以辨决叅學¶
之士望崖而退者或衆矣得一人曰本公是爲中峰和尚師¶
生有異徴爲童兒嬉戯必爲佛事蹔入郷校尋棄去稍長閱¶
經敎然指臂求佛甚切晝夜彌厲困則首觸柱以自儆期必¶
得乃巳及入死關宻受心要乆之誦金剛經至荷擔如來阿¶
耨多羅三藐三菩提處恍然開悟自是說法示人縱横該貫¶
如千江一源奔注放溢莫之能禦從容自在若不經思累千¶
<pb:KR4d0493_SBCK_048-8a>¶
百言應問無礙隨其根器廣爲䇿勵推以爲大辨焉緇素及¶
門自以爲有得即所聞受傳録模印行於四方所謂法語書¶
䟽題唱之属不可勝計又有書五篇曰破胎息論妄傳曰闢¶
信心明義觧曰擬寒山詩曰辨七徴心處曰說如幻法名曰¶
一花五葉集虚谷凌禅師於師爲尊属見而歎曰此佛祖向¶
上事非下根小器所可識也¶
仁宗皇帝聞而聘之不至製金襴袈裟賜之曰佛慈圎照廣¶
慧禅師(賜獅/子院)名曰正覺禪寺¶
英宗皇帝亦封香製衣即所居而脩敬焉駙馬大尉瀋王王¶
璋使人從師問法意以爲未足請於　上親往見之旣見構¶
亭巖前曰真際表得法也三藏法師沙津愛護持必納雅實¶
理游方時常從師叅詰及事三朝毎爲　上道之翰林承旨¶
呉興趙公孟頫毎受師書必焚香望拜與師書必稱弟子行¶
<pb:KR4d0493_SBCK_048-8b>¶
省丞相别不花行宣政院使張閭諸逹官尤加敬愛毎徑山¶
虚席必以待師師固不受廼巳轉運使瞿霆發作大覺寺以¶
奉師亦不受師踰浙絶江渡淮㴑汴至浮舟以居而避去之¶
從之者如雲北極龍漠東涉三韓西域南詔之人逺出萬里¶
之外莫不至焉所至結庵一名幻住信施金幣重寳交至一¶
視之邈如也師相好魁碩見者稱嘆皆畫象事之南詔人有¶
奉其象者夜有神光燭天其士感恱遂篤信禅宗云時人爲¶
之語曰師乗大悲願力爲法檀度觀時識冝隨機應物多諸¶
方便如摩尼珠無有定色爲未證得謂證得者我說無悟由¶
爲求名聞利養者韜晦巖谷爲毀犯律儀者演毗尼法爲妄¶
認法塵以資狂觧者導以正悟爲圎機者直示向上師皆以¶
身先之不事夫空言也而師方自以爲文字失於學問叅究¶
闕於悟明尋常好事者所稱蓋报縁之偶然爾翩然爲退休¶
<pb:KR4d0493_SBCK_048-9a>¶
之計蓋師之髙邁過人逺甚而謙抑如此所以爲不可及也¶
師諱明本宋景定癸亥歲生錢塘之新城姓孫氏年六十一¶
僧臘三十七　大元至治癸亥八月十五日化於其山東岡¶
之草庵有訣别書偈誡門人勿行丗俗禮而門人及逺近來¶
弔者哭師甚哀聲動山谷遂奉全身葬以西岡之上而塔焉¶
後七年爲天暦二年正月甲子　天子使翰林學士承旨領¶
國子監事阿璘帖木兒召臣集至便殿命之若曰其賜師號¶
與塔名而汝爲之銘俾其門人单檀蜜即禮刻之山中臣某¶
再拜而言曰　國家崇尚佛乗至矣而禪宗惟東南爲盛然¶
專　席稱師者豈無其人哉至於四十餘年之間浩然¶
說法其言語文字汪洋廣愽爲逺近信向未有君師之盛者¶
也請製智覺禅師法雲塔之銘曰¶
巍巍楞伽上極無際大雄善喻著無上義逹摩之東憂言多¶
<pb:KR4d0493_SBCK_048-9b>¶
窮獨此不遺曰心之宗是故妙師髙蹈天目右海左江以表¶
遐矚師子巖巖置死爲關孰當吾鋒有造無還惟幻住叟登¶
中據最示則絶學無倚無外千偈瀾翻夫豈好言昏䝉錮深¶
抉提孔難如彼淫疾勝邪並受有大醫王爲出一手砭&KR0778;塗¶
摩搗嚼鍊烹紛然百爲因病以生疾除醫已言亦如是得本¶
不迷何有一字悲願深弘智覺所敦受職度人欝乎法雲法¶
雲彌天有䕃斯普恊于皇風永填終古¶
　　　　大辨禪師寳華塔銘¶
逹摩傳佛心法於中夏臨濟一宗最爲得人七傳爲楊岐白¶
雲五祖圜悟真所謂不立一法根源直截者灼有端緒不可¶
誣也悟之傳有虎丘隆大慧果卓然植其宗風於故宋南渡¶
之初門户嚴峻波瀾浩湯自　朝廷大臣縉紳先生莫不委¶
心焉道不同者猶徘徊稱嘆以爲不可及東南禅門之盛未¶
<pb:KR4d0493_SBCK_048-10a>¶
有及於斯者而隆之傳應庵華宻庵傑破庵先無範　演化¶
之宏與慧相望至於雪巖欽公五丗矣當宋之亡宗門尊宿¶
漸向寂寞巖公毅然自任其導引甚方便而鑑可極巖絶得¶
法於其門者十数人徧布江湖之間各以所至坐犬道埸宣¶
閳法要在大江之西者則虛谷陵海印如父子兄弟相爲倡¶
和以發明斯事諸方尊信之嗣巖集雲之席者則吾陵公禅¶
師而巳師年十九落髮於東陽資壽院受具戒即謁虚舟逺¶
於雙林又依東叟頴於凈慈掌内記石林鞏至净慈師亦侍¶
者兼外記徑山雲峯髙尤敬之諸分座說法凛凛諸老之餘¶
風得師相與議論激昻發明咸器重之争以得師爲重而師¶
曾不以此自足廼見巖公于杭遇諸塗巖舉黄龍見慈明事¶
問之巖印其頴逹及歸大仰而師方遊金山遣書招之甫至¶
遽請爲弟一座一日室中巖舉臨濟在黄蘖三度喫六十拄¶
<pb:KR4d0493_SBCK_048-10b>¶
杖因忍向大愚肋下築拳師云鈍置殺人巖便打師拂䄂出¶
至元丙戌歲也是冬巖将示滅拍師肩曰吾以此擔累汝師¶
曰終不向者裏活埋却未幾巖果化去衆以爲佛祖向上一¶
機㣲師莫能開示力請師繼其席師勉循焉垂三語以驗來¶
學曰三乗十二分教拈向一邊蝦蟇口裏道将一句來曰㣘¶
子聞柱聲因甚咬破庫堂前露柱曰獺徑橋吞却集雲峯是¶
第幾機荅者罕契其意一坐三十夏四方學者奔湊規範森¶
嚴有誘掖而無假借禆販之流或欲得一言以自表深謙重¶
施以求之卒不可得師爲文章清麗髙古夐絶塵俗西江之¶
老於文學者往往故國之遺傲睨一丗及見師嗒然自失者¶
多矣而少俊之才由師指示而英英脫頴於翰墨之埸者亦¶
間有之然則况於爲其學者乎寺嘗有水火㓂攘之厄師隨¶
葺隨更若不經意施者雲集旣敏於成又加廣大有非人力¶
<pb:KR4d0493_SBCK_048-11a>¶
所能者歲飢師每食必與衆僧共之方丈之外無私烓㸑甞¶
與客語過齋時及夜飢不自勝侍者請取勺粟鬻水以爲飲¶
師不可曰常住物非住持人所得私其清苦如此或出山至¶
城府官民緇白迎拜道左親慕愛敬始終如一無或間然杭¶
之徑山江左望刹之最公論願師一至其處乆矣延祐丙辰¶
行省禀　朝旨迎師居之袁人士號慕遮挽或訴有司留之¶
不可扁舟所經望塵瞻禮以祈法施及至徑山開堂之日萬¶
口翕然以爲不媿妙喜於二百年之外者百廢具舉四衆歸¶
心嘗與隣峯受供長者之家食器列皆白金也施者奉齋竟¶
請從者并几器収之師目從者只取餘齋而巳及與隣峰聮¶
舟還從者㣲哂曰師誤隣峯虚行矣問故從者浙人長者重¶
施以爲常師不受他師亦不取師嘆曰汝奉佛遺教固爲是¶
見解耶此與瓦礫何殊而生計度心貴人逹官舉家奉施拜¶
<pb:KR4d0493_SBCK_048-11b>¶
礼師不爲動亦不加傲識者稱之蓋住山七年而殁¶
丗祖皇帝時甞召見說法稱旨賜號佛鑑禅師大德中新作¶
大仰山太平興囯禅寺事聞¶
成宗皇帝嘉之勑翰林學士氶旨程鉅天製文勒石加賜大¶
圜之號其來徑山也¶
仁宗皇帝又加號曰慧照至治壬戌四月十二日手書嘱付¶
時官外護宗教戒敕弟子說偈示寂于不動軒其徒奉全身¶
瘞諸西峯昌浦田師諱希陵字西白姓何氏婺之義烏人也¶
丗壽七十六僧臘五十七有瀑岩集及語録偈頌凡若干卷¶
行于丗昌浦田者故給事中郎公簡歸隠故處而其塔癡絶¶
冲照堂一荆叟與之次𥘉師在衆中有兩蛇常於檻外朝之¶
仰山古有二龍龍至今灵異或曰二蛇即龍云無凖塔前有¶
岩桂樹常以歲三月凖示涅槃日開数花及師主山之歲花¶
<pb:KR4d0493_SBCK_048-12a>¶
乃盈樹師平生主二大山幾四十年其因縁豈偶然哉泰定¶
四年徑山首座子良徒步乞食來京師求塔銘於某乆未克¶
爲也良堅忍寒苦者数年不觧天暦二年四月二十一日翰¶
林學士承㫖光禄大夫阿隣帖水兒奎章閣大學士光禄大¶
夫忽都魯兒迷失奎章閣學士叅書文林郎柯九思侍便殿¶
具言師之道行良之志與文之所以未克者有¶
㫖賜號曰大辨禅師塔曰宝華之塔而命臣集爲文臣集頓¶
首稽首而著銘曰¶
先佛旣逺後佛未逢如是中間妙義非空瑽瑽岩瀑春雨時¶
至珠璣散落無有量計天上人間海藏龍宮各得少分不昧¶
心宗而大辨師宴坐一室翠藤弥天竹樹綿宻古雪在山夐¶
絶人蹤畧示三関一綫之通我觀華嚴儒童本智帝綱交叅¶
珠光無二大雄之宮列城潭潭雷音不興羣蒙共酣集雲之¶
<pb:KR4d0493_SBCK_048-12b>¶
峯雙徑之塢樹大法幢鳴大法鼓神龍來聽天雨宝華諸天¶
唱言辨才不夸聖皇御丗尊敬法宝千刼信願億載之保應¶
期而生師在江南四聖具瞻如見優曇巍巍靈山儼然髙㑹¶
其來非來其去非逝無垢者月大慈者雲覆照無窮賛以弥¶
文¶
道園學古録卷之四十八¶
