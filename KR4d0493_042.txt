# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_035-1a>
#+PROPERTY: JUAN 42

¶
<md:KR4d0493_SBCK_042-1a>¶
<pb:KR4d0493_WYG_042-1a>
欽定四庫全書
　道園學古録卷四十二
　　　　　　¶　　　　　　　元　虞集　撰
　碑¶
　　通議大夫簽河南江北等處行中書省事贈正議¶
　　　大夫吏部尚書上輕車都尉追封潁川郡侯
　　　諡文¶肅陳公神道碑¶
昔我¶世祖皇帝纉¶太祖之丕緒用宗親英賢之輔奄有
<pb:KR4d0493_WYG_042-1b>
四海底定中原乃議禮¶制度考文以成萬世之業方在
潜邸已得姚公樞公茂許公¶衡仲平楊公果正卿商公
挺孟卿王公鶚百二竇公黙子聲¶王公盤文炳徐公世
隆威卿諸賢置諸帷幄尊禮而信任之¶暨登極改元則
皆在輔相論思之列矣時則亦有恢宏之<md:KR4d0493_SBCK_042-1b>¶才勤敏之績
持文史議論以賛成於其間為諸公所器重則¶故河南
簽省柘城陳文肅公其人也公諱思濟字濟民㓜知¶孝
弟出於天性讀經傳隨達其理為書氣韻有法弱冠事
<pb:KR4d0493_WYG_042-2a>
世祖於藩邸以才器聞博聞積學顧問進退靡所闕遺
中統¶始建中書省以總國政諸公在朝講論為治之道
推明¶用人之法立官府修典章斟酌古今視察逺邇群
策畢獻百¶廢具脩奏禀施行殆無虚日公於是時專主
奏記之事於掖¶垣矣天子方憂陜西地重而勢近以平
章亷公實都忠諒¶有為命以分省往鎮辟公以行亷公
果能絶顧慮以定變¶天子嘉歎平章王文統得罪死公
從亷公還朝仍主奏記¶銓衡儀節悉以兼攝亷公分省
<pb:KR4d0493_WYG_042-2b>
東平擢公左右司都事以從¶及還仍兼知管差除阿哈
瑪特亦位平章在亷公下請立制¶國用使欲侵國政亷公
常以正義折之亷公中於譛言阿哈<md:KR4d0493_SBCK_042-2a>¶瑪特生省堂氣焰薰
灼掾史抱文書不敢前公獨以其文書進¶阿哈瑪特擬署
於亷公之位以手覆其處曰公不得署此衆愕¶眙恐蹈
不測公恬然攝文書以退首相韙其言卒不敢擅署¶時
人甚以為難公在朝久如朝廷以兵革初定農事即¶廢
乃立十道勸農使以糾治之摠於御史臺大抵以得忠
<pb:KR4d0493_WYG_042-3a>
厚¶欵惻醇儒循吏以成其功此皆十餘年中為政之大
者公皆¶執文墨而與聞焉至元六年置髙唐州以公積
勞命守其郡¶農桑水利奏最拜監察御史阿哈瑪特專政
立尚書省中書為¶虚器公率同列魏公初太初雷公膺
上章言之上命¶樞密曾公仲一召御史置對同列皆致
辭公曰御史言官為¶國事非私已有所辨訟拂衣而出
九年授奉訓大夫知沁州¶戒苛擾務簡静平賦徭理寃
滯閭閻遂安豪右屏跡江南初¶内附民未孚於新政擢
<pb:KR4d0493_WYG_042-3b>
公中順大夫同知紹興路總管府事<md:KR4d0493_SBCK_042-2b>¶盜起新昌玉山宣
慰使陳公某慶甫馬公紹子卿帥師往討¶方立馬撫諭
民將感服飛矢中陳公而殁宣慰司以事聞合¶兵縱擊
平之或告言城中少年將與外㓂合謀為變者軍帥¶大
怒執郡中少年得千餘人將殺而屠其城紹興郡僚多
新¶附人不敢發一語公謂帥曰千餘人無反狀一日以
無罪見¶殺人心危亂變恐不止此郡矣請以家人百口
保其不反帥¶曰陳公之保其民如此止兵不殺合境得
<pb:KR4d0493_WYG_042-4a>
生全者皆公之惠也¶公承檄讞獄浙西多所平反桐廬
民有以輕罪久繫者公閔¶其羸而釋之明日匍匐而前
曰公仁恕神明不就公决公去¶而復囚瘐死矣公即論
而出之除同知兩浙都轉運鹽司事¶浙民甚苦私鹽互
相牽引無完家公止坐見犯不聽傍指浙¶民以安拜陜
西漢中道提刑按察副使丁母夫人憂御史臺¶四起復
之不為動二十三年陞少中大夫同知淮東道宣慰<md:KR4d0493_SBCK_042-3a>¶司
事未幾移節浙西浙西大水民饑無宿儲以濟而浙東
<pb:KR4d0493_WYG_042-4b>
多¶粟公曰皆天子之民也可坐視乎請於上移粟以救
之民¶多全活又移江東朝命造五軍甲公董其事省臣
用譛將¶因欲中傷之公措置有方未半年而成他郡民
擾而未就也¶譛者乃不得志金陵旱公禱于鐘山未迴
車而雨僧格用事¶奏請遍行理筭錢糧實以無義肆虐
厲民空其家財往往妻¶子寒饑困辱有不忍言者中書
右丞實都浙省丞相孟格台¶奉行尤力檄公分理浙東
公至言曰瀕海民貧而獷必激變¶得寢其行而本道丞
<pb:KR4d0493_WYG_042-5a>
意朘剥獄犴尤甚公繩督吏卒多所還¶付朝廷以兩浙
鹽法壊擢公嘉議大夫兩浙都轉運鹽使¶禁私煎抑權
豪弊革而利通公私稱便拜嶺北湖南道肅政¶亷訪使
改守池州以恤民理學為先務行省伊蘓岱爾威迫¶州
郡取淘金者三千户僅得其半公力言無復可充者遂
止<md:KR4d0493_SBCK_042-3b>¶歳且終省檄列郡横造綺段而初不給其直列郡取
於民以¶應之又不中廢危迫不知所為公命民間有絲
者借納明年¶夏稅不日而絲具召匠户并工成之踰月
<pb:KR4d0493_WYG_042-5b>
而就民不知有此¶役也時又有括田之命公令有田互
相根括増田三千頃以¶應命而反覆苛横之苦視他而
少息矣江水溢池民受其害¶鄱陽尢甚公既賑池民兼
憂隣郡之害請於省憲借軍儲及¶官吏之俸三月以救
其急徐設法而償之公私無所病擢江¶西湖東道肅政
亷訪使黜昏惰擊貪冗濫食官府者望風而¶去禁越訴
懲誣告憲牘為清大徳五年授通議大夫僉河南¶江北
等處行中書省事未及上以十二月十六日殁於池陽
<pb:KR4d0493_WYG_042-6a>
寓地之正寢享年七十贈正議大夫吏部尚書上輕車
都尉¶追封潁川郡侯太常定諡曰文肅嗚呼公美髯豐
下偉然大¶丈夫也慷慨有議論非國政民事不談始仕
内朝省府亷尉<md:KR4d0493_SBCK_042-4a>¶江南諸道皆有異政而位不充其徳不
能一還朝廷論事廟¶堂之上豈非命乎故某官張公孔
孫夢符持憲淮東時述公¶爵里行事歳月如此而墓碑
未暇立也仍改至元之五年公¶之孫副憲節於江西以
集自史館歸老江上有同朝一日之¶好使為之銘焉大
<pb:KR4d0493_WYG_042-6b>
徳初董忠宣公士選自江西左丞拜江南¶行臺御史中
丞集以賓客從時文肅守池出見江館集得謁¶焉忠宣
曰此¶世祖潜邸時老人中朝之舊也四十年來望其風
采如在目¶睫豈意得執筆以書其遺事者乎娶王氏追
封潁川郡夫人¶先公三十年卒生子三人彛麟早世誠
以䕃入官四遷拜南¶行臺監察御史尋升朝列大夫僉
廣西道肅政亷訪司事中¶議大夫中山府知府致仕次
四曰元儒學官次五曰楚業儒¶張出也次六曰經從仕
<pb:KR4d0493_WYG_042-7a>
郎邵武路經厯女適太中大夫寧國<md:KR4d0493_SBCK_042-4b>¶路總管河東李宗
武適將仕郎徳原縣主簿青人劉相適朝¶列大夫僉浙
西道肅政亷訪司事前進士梁國標餘皆士妻¶孫男三
人允文以儒士試吏憲部厯御史大夫丞相掾授丞¶直
郎禮部主事連拜西南兩行臺監察御史除西臺都事
復¶拜監察御史還朝除朝請大夫浙東道肅政亷訪副
使今以¶中順大夫移副江西憲次允武次允中銘曰¶
天生碩才以足世用廟廊則高民社斯重維昔盛時百取
<pb:KR4d0493_WYG_042-7b>
百¶宜侃侃其謀翼翼其儀老成在前英俊在右佐我興
運參錯¶多又惟文肅公文學夙成飭其脩能從事禁庭
龍飛之初接¶武諸老造次徳容謦欬治道肇開明堂奏
納惟勤論功敷言¶文史彌綸出入始終閱厯之積忠賢
我丞姦慝我抑列在御¶史罔匪正人立言不諭直道以
信方州邇止資其豈弟嗟彼¶南服未究新理㑹稽邈悠
宋之遺墟彼頑弗知勞我兵車大<md:KR4d0493_SBCK_042-5a>¶帥死忠郡丞敷惠有
節有恩大服民志愛民之誠久而彌孚¶海江之間千里
<pb:KR4d0493_WYG_042-8a>
奥區三治宣閫兩貳鹽筴憲軺屢陞郡紱増¶秩知無不
為動無不宜荷紫横金蒼顔雪髭烏臺鳳池孰不¶來歸
江淮湯湯而我獨遺協恭外朝用老伊始殿於九華諸¶
尼其止尚書履聲竟不復聞文肅易名可徴者文奕奕
有子¶世為御史至於賢孫冠豸者四持節泝江舊治足
來遺風凛¶然後賢寤懐昔忝國史書事為職老朽在野
豈敢有述昔瞻¶公儀又識公孫垂逺之言敢辭復諄¶
　　正議大夫江南湖北道肅政亷訪使特贈宣忠効
<pb:KR4d0493_WYG_042-8b>
　　　力翊戴功臣大司徒金紫光禄大夫上柱國夏
　　　國¶公諡襄敏楊公神道碑¶
維昔我朝建國之初神武四達方域内附悉出其豪傑
才¶智而用之結之以誠惠之以徳莫不竭股肱之力以
衛腹心<md:KR4d0493_SBCK_042-5b>¶而經營訏謨大得志於天下矣逮我世祖皇帝
天度恢廓¶聖鑒昭晣小大逺邇文武忠孝之臣無不因
其資性識造位¶置之有道器使之有宜顧育之有方所
以使夫繼承大業者¶得人才之用沛然而無窮矣西夏
<pb:KR4d0493_WYG_042-9a>
之歸在祖宗時其國人¶多已見用有若實喇唐古特者
姓楊氏自其國來見¶世祖皇帝已被識察待遇不同於
衆人國制禁衛之嚴出¶入有定處無敢違越實喇一見
之頃即受命在左右以門¶者之未素識也特勑令勿有
所呵宰臣知其賢請命以官實¶喇固辭曰外官有奉賜
爵秩之重聖恩厚甚然一日去¶帷幄則不得日覩天顔
非臣之願也天子察其忠止其¶命官而使給事¶裕宗於
東宫益見親信至元(闕/)　年始大城京師於大興故¶城
<pb:KR4d0493_WYG_042-9b>
之北中為天子之宫廟社朝市各以其位而貴戚功臣<md:KR4d0493_SBCK_042-6a>¶悉受分地以為第宅實喇公得建地和寜里在内朝之
西¶北於朝謁為近惜乎不得年以卒卒之日長子嘉琿
年六歳¶次子多爾濟纔四歳耳多爾濟即故御史中丞
襄愍公而教¶化所謂襄敏公也公兄弟㓜鞠于母夫人
趙氏㷀焉相顧未¶有以自見¶裕宗皇帝既崩隆福太后
居東宫謂宫臣曰昔實喇唐古¶特事先皇最乆且勞今
有子否對曰實喇殁其妻趙氏與¶二㓜子在耳乃召見
<pb:KR4d0493_WYG_042-10a>
之曰二子明爽莊重它日可望也因使¶公事¶武宗皇帝
而中丞事¶仁宗皇帝矣¶武宗總兵朔方鎮祖宗之故地
諸親王諸軍莫不聽命¶内朝以玉章賜之蓋天子之所
服用使施諸所部以為機<md:KR4d0493_SBCK_042-6b>¶密符令之信¶武宗顧左右忠
信可任無如公者命公密懐之卧起勿去肘¶腋他臣弗
知也軍務纎悉有所出命則公以其章行焉時西¶北有
軍旅之事¶武宗方逺征而¶仁宗奉¶興聖太后出居懐孟
大徳十年公以軍事入奏京師是時¶上病已久宫府不
<pb:KR4d0493_WYG_042-10b>
能無所觀望北鎮歳賜不以時發公之來¶也因併請之
而太府卿某者執其劵不下而重有所要公不¶勝憤前
謂之曰太子躬擐介胄䝉犯霜雪率諸王將帥士¶大夫
軍萬里外以敵愾責不恭給用賞功賴此而已無所私¶
也爾奈何阻之恨不得面質爾罪於天子即引所持撾
擊¶之曰此所以識也廷中咸愧而壯之及上崩内廷與
宰<md:KR4d0493_SBCK_042-7a>¶臣議所立非祖宗法達爾罕忠獻王哈喇哈遜持重
不發¶遣信使趣¶仁宗還鎮京師以迎¶武皇帝¶仁宗得報
<pb:KR4d0493_WYG_042-11a>
未即就道公適在京師晝夜疾馳見¶仁宗曰太子在北
方尚逺事亟矣不於此時還京師宗¶廟社稷之所係間
不容髪尚遲回邪即遣李益多爾濟乘傳¶以先不數日
入朝定大難迎¶武宗歸即位方猶豫時由公一言之决
可謂忠且勇矣既即¶位羣臣以次見至主藏吏上顧公
曰孰為汝所擊者太府¶卿勑誅之以其家賜公公拜而
言曰此誠罪當死然事在¶新天子赦前不可以細人失
大信請勿誅至於以其家賜臣¶臣尤不敢奉詔上嘉歎
<pb:KR4d0493_WYG_042-11b>
而從之論定難功超拜正議大<md:KR4d0493_SBCK_042-7b>¶夫同知太府院事至大
二年秋御史臺奏公為江南湖北道¶肅政亷訪使公將
行入辭上問曰官所去此幾何公曰三¶千里而逺上不
悅曰此朕左右手何可若是其逺耶即日¶留為將作院
使留之居官五月而疾作天子遣醫晝夜問¶遺不絶竟
以十一月二十六日薨享年三十有三上聞為¶之震悼
賜鈔二萬五千緡太后加賜萬五千緡以恤其家自¶中
書以下百司皆致賻以延祐二年四月某日𦵏宛平縣
<pb:KR4d0493_WYG_042-12a>
香¶山鄉之皇華原公娶李夫人先卒生子一人衍飭繼
室王夫¶人適公時年十九甫四月而公卒越二十八年
為後至元三¶年歳在丁丑之正月夫人亦卒皆袝焉李
夫人事君姑趙夫¶人至孝有疾侍湯藥不解帶公在北
方軍夫人治家嘗如公¶家居然族人咸頼之王夫人於
其孤鞠育恩勤如已出者勸¶之學尤篤嘗曰吾門惟汝
一人耳不力學何以自致見其能<md:KR4d0493_SBCK_042-8a>¶學則以自慰常居端
莊不妄言笑坐茵故弊而完潔不易恒¶處凝塵不除晏
<pb:KR4d0493_WYG_042-12b>
如也朝之士大夫莫不稱其貞節有母道焉¶衍飭之㓜
得見¶仁宗摩其頂而歎曰其父忠勤事¶先皇以及於朕
使今猶在朕以何官授之噫其在此子矣出¶内帑鈔二
十萬緡賜之而歳賜粟給其家¶今上皇帝獨運乾綱明
於庶物思夫逮事¶皇祖之故臣有子孫可用者得衍飭
焉拜南行臺監察御史¶清明端直有先人之遺風方見
用云公弟在中臺時大父實¶喇贈推忠佐運功臣太保
金紫光禄大夫柱國夏國公諡忠¶定夫人黙布氏封夏
<pb:KR4d0493_WYG_042-13a>
國夫人父實喇唐古特贈推誠翊戴功¶臣太傅開府儀
同三司上柱國夏國公諡康靖夫人梁氏趙¶氏皆封夏
國夫人而特贈公宣忠效力翊戴功臣大司徒金<md:KR4d0493_SBCK_042-8b>¶紫光
禄大夫上柱國夏國公諡襄敏夫人李氏追封夏國夫¶
人王氏封夏國太夫人賛書純至臣子感焉中丞既殁
其子¶實喇佐憲河東又死國難中丞之次子文殊諾爾公
子衍飭受¶知聖明皆起家為御史一家再世有大節前
後五人皆受¶耳目之寄豈他宗所可及哉集往年待罪
<pb:KR4d0493_WYG_042-13b>
國史嘗奉詔書¶中丞遺事于其神道之石衍飭南來以
為集雖老退田野筆¶墨荒落而粗悉其世求著為銘詩
不敢辭也其辭曰¶
維夏盛强亢于西陲相時來廷世總其師民之多難疾威靡¶
壹保族以康令德之積厚本長源有揚之宗忠定之賢乃啟¶
其封心雄萬夫康靖有作一見¶天子黙有遐託雅志本朝不
樂外馳俾事¶裕皇實由眷知二惠競爽而弗及見㷀㷀嫠孤
卒克有踐公¶事武皇從軍朔方蹇蹇中丞弟兄相望大統之
<pb:KR4d0493_WYG_042-14a>
傳<md:KR4d0493_SBCK_042-9a>¶聖武有訓變生宫掖幾失正順宗社之危¶仁廟有為克斷
弗疑公來賛之大事之機中不容界一言之¶興國事攸賴至
大清明聖功聿成統宗㑹元為國之經聖子¶神孫有永
無斁立言有初具在史策世胙鄉邦桓圭衮裳煒¶煒煌
煌有賁永藏暫微復興在今御史思其先忠以報¶天子
兩襄之阡松栢栢栢史臣有書千載弗刋¶
　　朝列大夫僉燕南河北道肅政亷訪司事贈中議¶
　　　大夫禮部侍郎上騎都尉追封天水郡伯趙公
<pb:KR4d0493_WYG_042-14b>
　　　神¶道碑¶
集昔承乏國史觀乎中州當國家興王肇基之初而究
夫亡¶金喪亂之迹以補史之闕文而太平日久舊聞散
失茍有可¶稱者無鉅細執筆不敢忽也得故禮部侍郎
安平趙公事狀¶見數事焉公諱思恭字仲敬姓趙氏先
世譜牒軼散於兵可<md:KR4d0493_SBCK_042-9b>¶知者曾祖温祖徳父仁金鈞州同
知金之亡其民顛沛奔走¶無底止四民無所占其籍徴
調一起柔彊並驅俊乂無别¶太宗皇帝思養其賢才而
<pb:KR4d0493_WYG_042-15a>
用之乃擇知名之士乘傳行郡縣¶試民之秀異者以為
士籍而别於民其尤異者復其家而浮¶圖老子之徒亦
有定數然後軍旅驛傳工人之役逢掖不與¶得以世脩
其業而二氏之競起亦自此始矣是時鈞州以國¶亡不
仕而見知朝廷在被命試士之列吾黨之賴其優¶存者
多矣其一也金之衰豪傑起而保其鄉里收其財賦以¶
自歸於朝廷急於稅課關市之征令長多所辟置傷殘
既¶多草萊弗辟¶世祖皇帝建元中統以來深憂邦本之
<pb:KR4d0493_WYG_042-15b>
在兹也始置十道勸¶農使總以大農為之使者皆取於
故國老人君子長者親行¶田里諭以安輯教之樹藝而
匹夫匹婦始知有養生送死之<md:KR4d0493_SBCK_042-10a>¶日而天下之治自此成
矣是時勸農於河南河北而為之使¶者侯公爵也辟仲
敬以從奉行新條不厭不迫而知名於時¶矣其二也僧
格專政用事深忌御史臺不便於已求所以沮¶害之者
自臺官御史以下不得行其職惴惴憂畏其事多端¶如
立臺舊例六部史以時抱文書詣御史府御史閱其牘
<pb:KR4d0493_WYG_042-16a>
誤¶者正之犯者治之皆有常式而僧格以為户工二部
事繁吏¶不暇給奏御史携印詣部而閱之意將以陷御
史也當是時¶公與趙魯公世延俱為御史當閱工部卷
趙公與公議曰吏¶姦旁午觀望首鼠盡索之將不勝誅
而易於激怒以傷大體¶稍有踈漏彼因得以為我罪宜
何出乎公曰盡索之而激怒¶固禍出不測而以踈漏縱
容見及禍亦不測不如詳覆之寧¶受嚴密之禍猶不失
御史體也公性本寛易於此乃檢劾搜¶校無細不察經
<pb:KR4d0493_WYG_042-16b>
時而後畢僧格果使人覆視之思慮至到畧<md:KR4d0493_SBCK_042-10b>¶無可議者
趙公後歴臺省之重思公之才不盡用作辭以哀¶之其
三也國家歳以二月八日迎佛於城西髙良河京府¶盡
出富民珠玉竒玩狗馬器服俳優獶雜子女百戲眩鬻
以¶為樂禁卒外衛中宫貴人大家設幕以觀廬帳蔽野
諸王近¶侍貴臣寳飾異服馳駿盛氣以相先後國家一
日之費鉅¶萬而民間之費稱之僧格者本大浮圖師之
譯者得見幸遇¶故其事尤侈織染提舉儲布哈者髙良
<pb:KR4d0493_WYG_042-17a>
寺中之人也並縁為¶貪虐尤甚公以御史執而治之以
僧格之令求解不得僧格¶召而辱之詰之曰女不欲為
天子求福邪禍且不測公¶徐曰儲布哈欺上虐下為天
子歛怨非求福也僧格不能¶屈而罷爾後頗知國用之
耗或間歳一省或畧應故事不復¶如昔之盛其四也因
公之行事而國政之可考者在焉是皆¶當書以示來者
非私述矣公生於喪亂之餘長乎建國承平<md:KR4d0493_SBCK_042-11a>¶之始讀書
以知義利為要明習法令以副之髙公鳴名士也¶其守
<pb:KR4d0493_WYG_042-17b>
彰徳辟以為史以亷辨稱遂佐勸農之行奏功轉刑部¶
史升大司農掾又轉宣徽院至元十六年授承事郎宣
徽院¶照磨明年遷承直郎本院主事院陞二品就升承
徳郎本院¶經歴院之所司¶天子之膳羞宴饗諸侯王火
臣軍旅賔客廪餼牲牢籩豆之¶實酒醴之用水陸之珍
百品咸具皆禁近大臣世守其官而¶領之經歴主事之
官視文書出入簿正供具之出於四方者¶無所泛濫臺
除奉訓大夫燕南河北道提刑按察司判官召¶拜御史
<pb:KR4d0493_WYG_042-18a>
聞山北饑即以賑恤為言因命之往勸急有方山北¶之
民存活甚衆而歸其子女易粟而為孥者遷奉政大夫
大¶司農經歴而董公某尚公某皆在公條農務之當行
者二公¶賢而奏行之上為嘉納時御史臺見屈於權臣
中丞何公榮<md:KR4d0493_SBCK_042-11b>¶祖董公文用前後顯奏其罪而僧格誅内
外憲府始得伸其¶職遂改提刑按察司為肅政亷訪司
以振起之廢察判之官¶省勸農使以増亷司兩僉事而
拜公為朝列大夫僉河北河¶南肅政亷訪司事三年僉
<pb:KR4d0493_WYG_042-18b>
燕南河北道肅政亷訪司事公之¶在憲府所至率師弟
子員行禮學宫以為教而吏民之頑嚚¶不率者亦不貸
以法好薦士後多為大官知名當世如郭公¶貫安公祐
劉公賡其人也歳十一月行部大名得疾某日卒¶于官
舎元貞二年也是年十二月八日𦵏于安陽聶村原之¶
先塋得年五十有八公娶焦氏金進士茂才女後公二
十五¶年卒合𦵏公之墓次茂才太原元公好問之同年
友也公平¶生儉約自處初至京城在官者皆分地以為
<pb:KR4d0493_WYG_042-19a>
居公貧且介弗¶有也外無僕役身親賤事夫人明詩習
禮相公以學躬執飪¶爨傍無使令祭祀賓客靡有闕事
公之讀書六經之外非有<md:KR4d0493_SBCK_042-12a>¶益於世教者弗觀如程朱之
遺言則手自編録若夫陸宣公¶奏議真文忠公大學衍
義許文正公文集等書則未嘗一日¶不紬繹也及卒於
官幾無以為歛真介然有守君子哉以次¶子天綱貴贈
中議大夫禮部侍郎追封天水郡伯夫人封天¶水郡君
子男三侃翰林國史院譯史年十九先卒天綱舉茂¶異
<pb:KR4d0493_WYG_042-19b>
除宿州儒學正以御史火夫掾見知¶文皇超拜浙東亷
訪司經歴南行臺御史進内臺御史歴僉¶淮東山東亷
訪司事擢嶺南廣西道亷訪副使改副湖南天¶經䕃獲
嘉簿兾寧録事年二十八卒于官女二壻潞州屯留¶簿
王蔚僉江南浙西道肅政亷訪司事傅汝礪孫五植構
楷¶槐棟構江西行省檢校官植槐早卒曾孫四炳煇炤
燿天綱¶副憲廣右既得推恩封公夫人北還至儀真而
構除官江¶西適至乃命之曰侍郎之𦵏四十七年矣而
<pb:KR4d0493_WYG_042-20a>
墓碑未立蓋有<md:KR4d0493_SBCK_042-12b>¶待也今蒙上恩官爵勲封皆四品亦已
三年可以表諸墓¶道矣我昔在憲府嘗識太史虞伯生
氏於趙魯公之宅魯公¶篤府君故舊之好嘗言先世遺
事太史其必識之今歸老臨¶川爾至江西其代我請銘
其客傅若金著行狀與其書以至¶集曰嗟夫人孰不欲使
其親之有見於後世乎其言行無所¶係於當世則亦末如之
何也予觀其狀與昔聞於魯公者諒¶可信故為之銘銘曰
在昔¶世皇建元命官小大文武雍雍桓桓寛則易弛
<pb:KR4d0493_WYG_042-20b>
容則多肆肅¶而正之乃立御史慶賞刑威有勸有懲
治朝清明姦慝不興¶天子仁聖置相委政彼黠而嚚
竊我威命狐詐虎虓肆為百¶欺烈日嚴霜陰妖莫施
以争以抑不遺餘力峩峩惠文撫劒¶莫擊公於此時弗
亟弗徐携印就曹閱其文書急則為傷緩¶則以靡分條
析縷以極其理鈎箝無施反歎其能不惡而嚴<md:KR4d0493_SBCK_042-13a>¶官有恒
尊詭異之觀君子所斥諤諤有言狂猘屏息公賛大¶農
務植本根卿奏其書以孚上恩玉食不會庶邦畢獻度
<pb:KR4d0493_WYG_042-21a>
其¶常供有正無羡繡衣舒舒幾甸周諏三年載遷盡瘁
以瘉嗟¶當治隆百吏樂職我獨多艱弗踐以陟垂五十
年令子登崇¶持節海嶽天子所庸遺忠遺直父訓斯在
爰及其孫夙有冠¶佩歸視其阡松栢如雲伐石巖巖來徴
斯文三加彌尊有爵¶有秩繼兹有書觀者必式<md:KR4d0493_SBCK_042-13b>¶　
　
　
<pb:KR4d0493_WYG_042-21b>
　
　
　
　
　
　
　¶
　
