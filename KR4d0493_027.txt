# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:17.832136
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0526-027道園學古錄-卷第二十七.
<pb:KR4d0493_SBCK_027-1a>¶
道園學古録卷之二十七　歸田藁¶
　　　　　　　　　　　　　雍　虞　集　伯生¶
　　　　東皐賦(爲趙德莊作)¶
出東郭以騁望得逶迤之方皐窈窕脩筠之舎盤桓嘉樹之¶
髙秀野緑縟長渠翠濤界畦疃以分畫列藩籬乎周遭汎崇¶
蘭於舊畹薦幽澗之新毛鳶魚樂&KR0006;天光雲影之動蕩虎豹¶
蔚&KR0006;山輝川媚之薫陶結幽居以静好不窺園以爲遨或視¶
明星而弋鴈或饗朋酒而炰羔其有棄敝屨於軒冕託遺響¶
於歌騷者乎吁嗟惟麟黍稷在畿眇故封&KR0006;江海悵王孫&KR0006;¶
不歸載耘載耔載裳載衣忽十丗其將逺挺三君而奮飛奉¶
賢書以造廷並筞名於常旂鸞翔鳯翶赫其有輝值炎精之¶
旣淪遽歛翮於熹㣲於穆季矦知德者稀中田有廬&KR0006;種𤓰¶
<pb:KR4d0493_SBCK_027-1b>¶
北山無蹊&KR0006;采&KR0340;悄悄隱憂&KR0006;顧懷懇懇菑畬&KR0006;疇依&KR0099;膚¶
士之不億懼俯仰之多違侃侃廣文特起無儔内有明賢之¶
助外嬰憂患之酬二親髙年一身百謀煦煦陽春英英凉秋¶
屢專席於名郡常曵&KR0322;於諸矦觴詠不間於絲竹㫖甘頻及¶
於交游積累之勤百福是遒婉婉子孫食德不渝嗟予少時¶
迎于名門揮弦飛鴻垂綸遊鯤老至不知車懸身存夕草載¶
露黯然銷魂訊故老於岑隅索履跡於崖根秀姢姢&KR0006;旣長¶
欎蒼蒼&KR0006;彌尊孰辟丗於醉郷樂舒嘯於丘園晨光粲其盈¶
庭鶴鳴聞于九天黍稌旣豐華實載繁爼豆衣冠古而又文¶
東皐之人其昔之桃源也邪¶
　　芝亭永言¶
　　　古詩四言¶
　　　　環洲詩爲蔡天璧作¶
<pb:KR4d0493_SBCK_027-2a>¶
溪有清流環我中洲&KR0462;華鮮明芳草和柔詠有文君鳴有雎¶
鳩采采遊女侃侃良疇載泳載游在我中沚遡遡無端沿沿¶
無止旣采蘋藻亦有蘭芷觀彼嘉魚一日千里彼畎彼畒皆¶
爲方田分合雍丘我流璧旋星逥于天雲媚于川君子樂豈¶
眉壽永年言命輕舟言載百壷駕我乗黄履我𩀱鳬汎汎彭¶
蠡至于匡廬詠歌以歸清風載途¶
　　　　氷雪相㸔亭¶
　趙君有道之先故宋南渡時自東都徙分宜二百年于¶
　　兹矣其大父登進士苐仕至文林郎湖北憲司幹辦公¶
　　事其父兩舉江西轉運司進士覃恩受官宋亡不復仕¶
　　城東故地美竹萬箇作亭其間而𨼆焉名之曰氷雪相¶
　　㸔信國公之子平逺宣慰之所題也有道信厚敦愿衣¶
　　冠容氣翩翩然有王孫公子之遺風敏稼穡以服徴賦¶
<pb:KR4d0493_SBCK_027-2b>¶
　謹詩禮以保族姓無外騖無妄求弗變其父之志以老¶
　其身以長其子孫是以士君子稱焉夫元亨利貞之爲¶
　德猶春夏冬秋以爲時也君子&KR0026;乎運序以自處則合¶
　於時措之宜而不過焉方其以振振麟趾之賢處富貴¶
　之極則大亨春夏之時也自其來南族蕃以乆非秋之¶
　利乎其在有道爲冬之貞無疑矣氷至堅而不折雪至¶
　㓗而不汙凛然相㸔不接於他物誠得處貞之道也予¶
　聞而善之故爲之賦詩焉¶
挺挺直筠琴岡之隂豈無春陽匪今斯今髙宜於天下蟠地¶
深不易其節侃侃素心豈無膚敏白駒駸駸我獨考槃樂乎¶
幽林堅氷在淵積雪在岑獨往不逥悠然行吟采采紫芝園¶
綺是尋還求陶生撫我素琴邈乎古人副我夙欽¶
　　　　竹林七賢圖¶
<pb:KR4d0493_SBCK_027-3a>¶
瞻彼脩竹下臨清流文石偃隄華松䕃丘植表界壌翦茅宅¶
幽梁度髙巘臺𨼆中洲方床讀書異宫同休詠歌相聞觴豆¶
相求或蒔名薬或釣游鯈課藝嘉植坐思逺游濯纓㣲波㸔¶
雲良疇逸而不放儼而自脩泰哉沮溺邈乎巢由按圗以&KR0026;¶
永冝春秋孰若五君遺其故儔糟粕塵丗髙踪莊周我懷古¶
人遯而違憂安得揮弦以招湛浮¶
　　　　竹溪六逸圖¶
悠悠逝川矯矯逸民携書相從敷席水濵支頥&KR0018;暄揮羽却¶
塵躡屐逺道𨼆几重茵幽響中發虚觴載陳&KR0300;我嘉實含和¶
茹醇優哉悠哉及兹良辰山有鳴鳥郊有游麟濟濟以寜我¶
懷古人¶
　　古詩五言¶
　　　　題汪華玉所藏蘭亭圖¶
<pb:KR4d0493_SBCK_027-3b>¶
衡茅&KR0018;晴旭有客至我門共披㑹稽圖山木盛繽紛衆賢坐¶
水次飛觴汎沄沄夷曠各有趣髙閒知右軍幽情付後覧陳¶
迹感前欣悠悠千載來不異更旦昏探穴問神禹望海悲秦¶
君逝者皆如斯死生固奚云所以鼔瑟人思從童冠羣春服¶
沂新浴歸歟聊永言撫卷不知老遐思在兹文東南極積水¶
日暮多浮雲¶
　　　&KR0009;題曹元賔尚書臨流圖王継學叅政𦘕¶
昔聞適炎服中道臨清漪潏潏蕩荒日悠悠動寒颸來者何¶
滔滔逝者不可追聖有川上歎晝夜固如斯觧纓手自濯浩¶
蕩忘險夷髙人今摩詰萬里同&KR0109;期抽豪冩幽思滯雨更題¶
詩三年反田里春河釋氷凘舟楫繫野樹&KR0517;沐晞晨䂀上堂¶
喜懼集艱辛謝親慈入室換野服登山采靈芝庶以求年壽¶
豈惟療朝飢開嚢見舊物感&KR0099;深係之歳晚金石友㸔雲立¶
<pb:KR4d0493_SBCK_027-4a>¶
多時憐我不共㸔&KR0009;言令我知來鴻春苦早去燕秋易衰道¶
逺不相覿加餐慰遐思¶
　　　　玉隆留題¶
仙真治兹山重阜𨼆延廣冲奥元氣㑹運至法靈響與丗作¶
司命神宇廓弘敞及門春雨來玄感副夙仰摩挲晉時樹託¶
身何蕭爽千載抱㣲息日月共來往欲爲黄髮期日待紫芝¶
長上天垂光彩月出江海上故人不可待惆悵理歸鞅¶
　　　　黄堂留題¶
雲館息塵鞅夜間春雨聲溪水傍階長仙茅新緑生曉氣動¶
原野曠分見夷平神真昔叅合&KR0026;泉宅幽貞儼然師弟子&KR0010;¶
來㑹秋清遺民千載後髙宴從簫笙因嗟蚤好道晚歸濯冠¶
纓矯首望逺海駕言羽翰成神仙在平地﨑嶇愧凡情太乙¶
有移召中洲良可營¶
<pb:KR4d0493_SBCK_027-4b>¶
　　　　記夢¶
夢行衡廬間千仞過蒼壁崇髙仰神明深廣下不測雲雨蓄¶
盤礴時至如欲出絪緼尚囬旋揮霍忽奔逸物恠匿岩穴&KR0719;¶
若俟霹&KR0430;黒波汎髙樹木葉走崩石升身登玄間縱&KR0026;龍變¶
跡俯視九州野草木有輝澤乃在風雨外手畫素三尺揮豪¶
極動盪落墨更沉欎圖成示坐人共咲不可得頋瞻以踟蹰¶
恍惚増歎息因之命肩輿出門聊有適大術何舒舒白鶴從¶
數客畧經幽澗濱便上青松側慿髙望逺水雙景蕩虚碧拂¶
石共客坐芳草藉尻膝忽然聞鐘聲睡覺北䆫席¶
　　　　次韻陳溪山㯶履¶
頗憶蜀井西㯶櫚每易討披心割魚子束皮充彗掃淛工巧¶
紉履文織象花草輕鬆隔沮洳緩歩得堅好長跪獻圯下㑹¶
期後三早知君貴賤履陟降恒有道憐我涉丗深垂誡不待¶
<pb:KR4d0493_SBCK_027-5a>¶
造兢兢歷淵氷縮縮奉師保時行不違矩庶慊&KR0010;年老¶
　　　　其二¶
解寫還上方歸山據枯槁禁足結僧夏陳編謝探討𨼆几或¶
過晝凝塵遂忘掃行庭不見人誰或踐生草寔由筋力衰無¶
復馳走好前年當此時嚴召出城早追度龍門水賜見沙領¶
道鼎湖忽踰年始克罷趨造感君素履詠幽貞可長保番番¶
茹芝人長歌豈知老¶
　　　　其三¶
六月乃屢雨良田不憂槁獨念桂林戍觸熱赴南討道路備¶
攘掠所過浄於掃&KR0350;人夜送軍吏卒何草草蠻獠亦人𩔖義¶
利啓戎好尋原可制亂機要貴及早夜來送者還頗言暍横¶
道諸軍四面集同月約皆造誰爲飢渇謀性命安可保藜藿¶
雖滿槃對之令人老¶
<pb:KR4d0493_SBCK_027-5b>¶
　　　　浮丘公吟&KR0009;赤城陳道士入山有遇爲溪山壽¶
浮丘生上古形神蓋不泯&KR0003;詩秦漢間安知非斯人丗俗苦¶
淺迫無能信真淳雨雲不待族飛光越䆫塵豈知有道者千¶
&KR0010;一息勻金精歷可錬色重無磨磷蒼蒼紫玄峰只尺天北¶
辰神明寂已定尊髙此依因握機禀元化同流&KR0270;無垠所以¶
赤城子從師踐荆榛三周日却中志確神乃親廬間玉雪相¶
旭陽射光新稽首受餘啜骨換非昔民不逺恒在兹睠然願¶
知津先生旦有聞爲㳟若逡巡賤子請執御端輗駕飛麟¶
　　　　爲爕理普化題陳立所作龍眠山圖¶
爕侯起髙科得邑舒水上民淳事稀簡田野甚夷曠𢧐争遺¶
跡泯山水良足賞幽棲&KR0047;昌尉英爽赤壁將古仙家白雲羙¶
人化黄壌岧岧龍眠山一士獨可尚髙懷托千載妙畫極羣¶
象向來讀書處春雨草木長夷遊昔賢逺瑶席共來享弹琴¶
<pb:KR4d0493_SBCK_027-6a>¶
坐終日㣲泉散清響來者安可期徘&KR0422;以怊悵𦘕圖記彷彿¶
聊以慰遐想¶
　　　　和陳溪山韻¶
幽人愼素履古道思獨往瞋目登髙䑓浮雲不足上丹砂煉¶
仙骨沆瀣濯神爽逺懷登江静耿若孤月朗河漢自傾注山¶
川邈游想歛跡倦飛翼歸耕故時壌好風從東來空谷感遺¶
響詔書薦遺逸郡府属髙仰聊持東湖水往𦔳敬亭賞¶
　　　　和陳溪山送蘭花韻¶
幽林有藂蘭菁菁秋不衰憐彼采藥人不識敷榮時涼風動¶
緑葉清露生華滋丗傳神農經圗書竟空披深根&KR0009;連茹藉¶
以瓊瑰詞同心求爲好豈但服食宜先民昔有言所貴希見¶
知舊聞絶行仙挽有童孺姿南陽有黄華西山多紫芝度丗¶
未聞道咀嚼空莖枝湛一保冲炁執御正不竒靈苗無助長¶
<pb:KR4d0493_SBCK_027-6b>¶
無爲以熈怡始信断金利終古真不移千載同一息敢忘若¶
子期¶
　　　　送空岩印公還徑山¶
東出楞伽室西望香爐峰曲折披翳藋蕭條𠋣枯笻然燈共¶
過夜曝日忽經冬天山断縁想海國識行蹤忘言及生㓕抽¶
簡托踈慵追憶塔中相表兹雲際封螭父謝五鳯永護煩𩀱¶
龍¶
　　　　題張觀海所携虚舟竹所二毛圖¶
虚舟倚亭皐脩竹相因依水木有清華魚鳥淡忘歸鵞群晚¶
色静鶴羽傍林睴似是鑑湖曲幽栖掛朝衣古道日巳逺昔¶
人相見稀蒼茫冩雲霧蓬壷是耶非¶
　　　　送龍翔髙獨峰上人還金陵¶
承詔冩宫榜馳使出丹闕黄金射江海光景依日月迩來垂¶
<pb:KR4d0493_SBCK_027-7a>¶
十載感遇嗟白髮神靈在雲漢畎畆&KR0099;明發祗園何潭潭夙¶
志返超忽幽士住精舎諸妄乆息歇浩刼鑑止水髙峰獨&KR0886;¶
崒觀察勝願力知我心兀兀清風不可執振錫出林樾¶
　　　　送海東銛上人十首(用雲霞出海曙梅/柳度江春爲韻)¶
積水衆鷗滅春空藹餘雲掩室坐脩竹天花散繽紛上人東¶
海客來去何見聞飛錫還日下珠宫浪沄沄¶
日色出海水千波散明霞一杯承足來九載不爲賖要觀香¶
爐峰折蘆長風沙㣲吟動林響蒼龍送浮槎¶
我昔叅泰霞東望候日出子從日下來海水中蕩潏坐受龍¶
女珠簾垂夜光室持還定何有長空断鴈一¶
爲法不辝逺遨遊歷年載衣中得故珠終夜動光彩還持一¶
支葦歸泛萬里海駕言乗桴行沙際如可待¶
㫖蓄崇虚豆生芻長氷署無堪餉逺客桒下若爲住行嚢掛¶
<pb:KR4d0493_SBCK_027-7b>¶
屋壁破榻夜風雨神光發慧劒耿射東海曙¶
燕坐共禅月行吟向孤梅有懷匡廬山老人岌崔嵬洗鉢三¶
峽水振木東林臺乗槎動歸思欲去更徘徊¶
山居如老禅坐致不請友何方簷下雲識我門前柳翠竹不¶
碍山黄花紛在手未覺酬對難離妄亦無取¶
老胡昔東游勝士乃西度到岸無彼此不憚費筏屨要之心¶
本空一了不移歩龍宫解相迎黄金巳先布¶
百錬成利器千金來海&KR0022;清霜凝秋水國士歎無雙持正行¶
正令魔邪孰不降觀子製名字髙風凛寒江¶
止觀覔心要律儀檢凡身宻言轉相付海刹幾秋春竒哉善¶
根熟一徹無逡巡子來得何法歸報日邉人¶
　　　　楚石琛藏主自蔣山歸却欲就叢林閱藏同舟清¶
　　　　江之上賦此贈之¶
<pb:KR4d0493_SBCK_027-8a>¶
手携北山雲却上西江水月明洲渚生葉落風不起虚舟不¶
移棹寒波釣金鯉銀河轉碧落北斗去天咫龍吟匣中劒虎¶
躍弦上矢殺機誰敢當吹毛豈輕試貝葉啓千凾木榻脫雙¶
履惟應勝壁觀悠悠度年歳¶
　　　　題東&KR1122;山房¶
秀挺東&KR1122;山雲氣常覆之林丘翳幽潜流泉發芳滋盤桓在¶
中谷良疇𣻌清陂開堂直岡景長年誦書詩孝友夙所敦求¶
道逺有師雅志尚端㓗凡近諒難知康樂昔賜履詠歌足遐¶
思啓書訪前聞往跡無所遺瞻彼南澗松深根連喬枝亭亭¶
植髙節欎欎含令姿衆木不同泯悠哉副深期¶
　　　　題蒙庵爲黄石谷賦¶
東南有髙丘下臨萬家邑汪洋浹春潤沃衍盛秋入群山若¶
浪波起伏翠重襲靈運好竒險髙平罕相及幽人園綺間周¶
<pb:KR4d0493_SBCK_027-8b>¶
覽度原隰隨山導清泉積石拾層級結庵以蒙名果行信所¶
執良時一來游朔月九交十門當星斗髙隴卧風雨濕一川¶
燈火歸賔從雜車笠登髙愧能賦騰身竦山立¶
　　　　爲黄氏賦大雅詩¶
岐山欎嵯峨鳴鳥昔有聞周公盛制作經綸以弥文朝事接¶
燕饗勸勞兼賔軍肅雝述盛德工歌賛前勲流蕩桒濮靡何¶
由返咸雲陳肄輙有見呉季真不群公子有古絃歷然宫徴¶
分大雅忽有作青春日方殷髙堂以居之樂康永欣欣¶
　　　　已卯十月廿二日從宜春郡幙嚴伯威觀南軒新¶
　　　　閣登舟有賦却&KR0009;同游者劉粹中賢良¶
兹郡多美泉小大各有神深潤浹温厚草木何光新披圖閱¶
名丗頋皆仙佛人退儉寡外騖懷哉此良民退之文旣逺泰¶
伯學未醇昔我朱與張遺言存縉紳東湖有新閣下臨南澗¶
<pb:KR4d0493_SBCK_027-9a>¶
濵周眺忽巳晚皎然仰空旻虹梁亘溪流落日車馬塵曾丘¶
間叢祠鍾鼓嚴昏晨江潭嘆揺落名&KR0022;感宜春爲治古有道¶
川原隨所因華構相爲雄大雅竟誰陳移舟古峽口西望蒼¶
嶙峋浩蕩無與語逝波絶垂綸¶
　　　　秋堂¶
　秋堂者臨川呉生文明之親舎也生才甚清美賦詩婉¶
　　麗無塵滓之汨觀其同門未之及也昔胡&KR0022;衡以詩人¶
　薦朱文公大儒豈以玩物以成名哉性情之正冲和之¶
　　至發諸詠歌自非衆人之所能而士大夫各以其見見¶
　　之耳生未可自喜自畫也是以爲賦秋堂詩云¶
閭巷多囂塵秋堂獨髙深有子能讀書幽懷發㣲吟天髙風¶
露下澗泉落危岑神仙絶飲食穢濁無留沉所以聽夜誦共¶
愛風滿林神清易以哀情長恐成淫大冶昔有作九牧歸吉¶
<pb:KR4d0493_SBCK_027-9b>¶
金𤎅樞下五石工成振鴻音宣風萬物暢神祇肅有臨鳯鳥¶
鳴岐山人文示來今候䖝入床下嗟哉苦勞心¶
清風拂髙堂舊席忽巳除下堂具甘㫖上堂列琴書垂紳夙¶
夜至再拜問起居誦詩巳三百習禮少壯餘納交君子室執¶
御長者車爲樂古之道誰能咲其迂¶
　　　　題雪泉齋¶
長河沍凝合㣲泉自温活蛟龍依以生抱困待春發南雪不¶
到地流泉常在山飛英散絶澗流澌響潺湲融結各有方不¶
息在無二觀兹保深長乃得養生理濯尊薦寒冽春陽向熈¶
怡君子逺莫致永言以相貽¶
　　　　平江開元雪牎光禅師訪予臨川山中其歸也予¶
　　　　與賔客用一雨六月凉中宵大江滿分韻送之不¶
　　　　足予爲&KR0071;之而予分得一字¶
<pb:KR4d0493_SBCK_027-10a>¶
積雪何處髙蜀山㝡&KR0886;崒海東極孤絶目送断鴻一徘徊桫¶
欏樹宴坐但空室園果墮𪧐雨當晝從定出八月露水繁石¶
鉢滿華&KR0097;相㑹豈無因分床使深宻¶
　　　　賦彭氏静深堂¶
君子憺無欲淵然事幽潜貞居觀物&KR0004;天機引休恬寂寂象¶
愚朴容容無斁猒群動不知止謀思墮鈎箝反息不及踵乘¶
舟膠漸漸豈知本湛一不與利欲兼圖書發聖緼受命孚不¶
占戒愼保靈秀先幾發㣲纎進善取損益閑存日惟嚴浩浩¶
厚有積悠悠浸何淹盈科以時行小人慙属饜虚堂積雨霽¶
光風草侵簾空洞&KR0270;龍澤止水澄秋蟾善學在年富勇哉副¶
遐瞻¶
　　　　秋山行旅圖¶
春夏農務急新凉事征㳺飯&KR2047;旣盈橐治&KR0093;亦催裘升髙踐¶
<pb:KR4d0493_SBCK_027-10b>¶
白石降觀索輕舟試問將何之結客趍神州珠光照連乗寳¶
劒珊瑚鈎乗馬垂苜蓿縱目上髙丘策名羽林郎談𥬇覔封¶
侯大行何崔嵬日暮摧囬輈古木多悲風長途使人愁羸&KR0406;¶
見木末足倦霜雪稠谷口何人耕禾麻正盈疇出門不及里¶
酒饌相綢繆壯者酣以歌期頥醉而休安知萬里事有此千¶
歳憂¶
　　　　爲題馬竹所九歌圖¶
屈子乆去國行吟山澤秋思君不復見婆娑感巫謳仰瞻貴¶
神逺俯&KR0099;深篁幽衝波起浩蕩玄雲黯綢繆&KR0004;陽翳扶桑莽¶
蒼蕩海漚渺渺君夫人遺玦在中洲壽夭乘隂陽孰知制命¶
由&KR0099;然長太息悲歌冩離憂想象以惝怳開卷令人愁¶
　　　　清明山房詩爲危太朴作¶
矯首望太清正色蒼以玄皦皦何歴歴日星髙轉旋游塵雜¶
<pb:KR4d0493_SBCK_027-11a>¶
氛氣起滅尋丈間容光見擾擾孰與爲控摶所以學仙者凌¶
空怡妙顔質化入常寂凝暉托空山據㑹觀往來生死何足¶
患妙哉太朴子難爲丗上言¶
　　　　次韻太朴良友對何仙舟讀書山中見懷之作¶
得謝荷休澤消揺在巖阿結廬庇風雨樊圃搴藤蘿塞坐古¶
人書日夕猶詠歌追念少壯日玩愒亦巳多兢兢事&KR0024;塞奈¶
此遲暮何羙人百里内邈若隔山河興懷貽好音緼藉三春¶
花報言愼芳&KR0010;卷石崇巍峩¶
道園學古録卷之二十七¶
<pb:KR4d0493_SBCK_027-11b>¶
