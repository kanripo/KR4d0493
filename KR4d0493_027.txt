# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_021-1a>
#+PROPERTY: JUAN 27

<md:KR4d0493_SBCK_026-26b>¶
<md:KR4d0493_SBCK_027-1a>¶
<pb:KR4d0493_WYG_027-1a>
欽定四庫全書
　道園學古録卷二十七
　　　　¶　　　　　　　　　元　虞集　撰
　¶賦
　　東臯賦(為趙徳/莊作)¶
岀東郭以騁望得逶迤之方臯窈窕修筠之舍盤桓嘉
樹之¶髙秀野緑縟長渠翠濤界畦疃以分畫列藩籬乎
周遭汎崇¶蘭於舊畹薦幽澗之新毛鳶魚樂兮天光雲
<pb:KR4d0493_WYG_027-1b>
影之動蕩虎豹¶蔚兮山輝川媚之薰陶結幽居以靜好
不窺園以為遨或視¶明星而弋鴈或響朋酒而炰羔其
有棄敝屣於軒冕託遺響¶於歌騷者乎吁嗟惟麟黍稷
在畿𦕈故封兮江海悵王孫兮¶不歸載耘載耔載裳載
衣忽十世其将遠挺三君而奮飛奉¶賢書以造廷並䇿
名於常旂鸞翔鳳翺赫其有輝值炎精之¶既淪遽斂翮
於熹㣲於穆季侯知徳者稀中田有廬兮種𤓰<md:KR4d0493_SBCK_027-1b>¶北山無
蹊兮采薇悄悄隠憂兮顧懐懇懇菑畬兮疇依慨膚¶士
<pb:KR4d0493_WYG_027-2a>
之不億懼俯仰之多違侃侃廣文特起無儔内有明賢
之¶助外嬰憂患之酬二親髙年一身百謀煦煦陽春英
英凉秋¶屢專席於名郡常曳裾於諸侯觴詠不間於絲
竹㫖甘頻及¶於交游積累之勤百福是遒婉婉子孫食
徳不渝嗟予少時¶迎于名門揮絃飛鴻垂綸遊鯤老至
不知車懸身存夕草載¶露黯然銷魂訊故老於岑隅索
履跡於崖根秀娟娟兮既長¶欎蒼蒼兮彌尊孰辟世於
醉鄉樂舒嘯於丘園晨光粲其盈¶庭鶴鳴聞于九天黍
<pb:KR4d0493_WYG_027-2b>
稌既豐華實載繁俎豆衣冠古而又文¶東臯之人其昔
之桃源也邪¶
　芝亭永言¶
　古詩四言¶
　　環洲詩為蔡天璧作<md:KR4d0493_SBCK_027-2a>¶溪有清流環我中洲雜華鮮明芳草和柔詠有文君鳴
有雎¶鳩采采遊女侃侃良疇載泳載游在我中沚遡遡
無端沿沿¶無止既采蘋藻亦有蘭芷觀彼嘉魚一日千
<pb:KR4d0493_WYG_027-3a>
里彼畎彼畆皆¶為方田分合雍丘我流璧旋星迴于天
雲媚于川君子樂豈¶眉夀永年言命輕舟言載百壺駕
我乗黄履我雙鳬汎汎彭¶蠡至于匡廬詠歌以歸清風
載途¶
　　氷雪相看亭¶
　趙君有道之先故宋南渡時自東都徙分宜三百年
　于¶兹矣其大父登進士第仕至文林郎湖北憲司幹
　辦公¶事其父兩舉江西轉運司進士覃恩受官宋亡
<pb:KR4d0493_WYG_027-3b>
　不復仕¶城東故地美竹萬箇作亭其間而隱焉名之
　曰氷雪相¶看信國公之子平逺宣慰之所題也有道
　信厚敦愿衣¶冠容氣翩翩然有王孫公子之遺風敏
　稼穡以服徴賦<md:KR4d0493_SBCK_027-2b>¶謹詩禮以保族姓無外騖無妄求弗變
　其父之志以老¶其身以長其子孫是以士君子稱焉
　夫元亨利貞之為¶徳猶春夏秋冬以為時也君子觀
　乎運序以自處則合¶於時措之宜而不過焉方其以
　振振麟趾之賢處富貴¶之極則元亨春夏之時也
<pb:KR4d0493_WYG_027-4a>
　自其來南族蕃以久非秋之¶利乎其在有道為冬之
　貞無疑矣氷至堅而不折雪至¶潔而不汙凛然相看
　不接於他物誠得處貞之道也予¶聞而善之故為之
　賦詩焉¶
挺挺直筠琴岡之隂豈無春陽匪今斯今髙宜於天下
蟠地¶深不易其節侃侃素心豈無膚敏白駒駸駸我獨
考槃樂乎¶幽林堅氷在淵積雪在岑獨往不迴悠然行
吟采采紫芝園¶綺是㝷還求陶生撫我素琴邈乎古人
<pb:KR4d0493_WYG_027-4b>
副我夙欽¶
　　竹林七賢圖<md:KR4d0493_SBCK_027-3a>¶瞻彼修竹下臨清流文石偃隄華松䕃丘植表界壤翦
茅宅¶幽梁度髙巘臺隠中洲方牀讀書異宫同休詠歌
相聞觴豆¶相求或蒔名藥或釣游鯈課藝嘉植坐思逺
游濯纓㣲波看¶雲良疇逸而不放儼而自修泰哉沮溺
邈乎巢由按圖以觀¶永宜春秋孰若五君遺其故儔糟
粕塵世髙踪荘周我懐古¶人遯而違憂安得揮絃以招
<pb:KR4d0493_WYG_027-5a>
湛浮¶
　　竹溪六逸圖¶
悠悠逝川矯矯逸民携書相從敷席水濵支頥負暄揮
羽却¶塵躡屐逺道隠几重茵幽響中發虛觴載陳投我
嘉實含和¶茹醇優哉悠哉及兹良辰山有鳴鳥郊有游
麟濟濟以寜我¶懐古人¶
　古詩五言¶
　　題汪華玉所藏蘭亭圖<md:KR4d0493_SBCK_027-3b>¶
<pb:KR4d0493_WYG_027-5b>
衡茅負晴旭有客至我門共披㑹稽圖山木盛繽紛衆
賢坐¶水次飛觴汎沄沄夷曠各有趣髙閒知右軍幽情
付後覽陳¶迹感前欣悠悠千載來不異更旦昏探穴問
神禹望海悲秦¶君逝者皆如斯死生固奚云所以鼓瑟
人思從童冠羣春服¶凉新浴歸歟聊永言撫卷不知老
遐思在兹文東南極積水¶日暮多浮雲¶
　　寄題曹元賔尚書臨流圖王繼學參政畫¶
昔聞適炎服中道臨清漪潏潏蕩荒日悠悠動寒颸來
<pb:KR4d0493_WYG_027-6a>
者何¶滔滔逝者不可追聖有川上歎晝夜固如斯解纓
手自濯浩¶蕩忘險夷髙人今摩詰萬里同襟期抽豪冩
幽思滯雨更題¶詩三年反田里春河釋氷凘舟楫繫野
樹灌沐晞晨曦上堂¶喜懼集艱辛謝親慈入室換野服
登山采靈芝庶以永年夀¶豈惟療朝飢開囊見舊物感
慨深係之嵗晚金石友看雲立<md:KR4d0493_SBCK_027-4a>¶多時憐我不共看寄言
令我知來鴻春苦早去燕秋易衰近¶逺不相覿加餐慰
遐思
<pb:KR4d0493_WYG_027-6b>
　　玉隆留題¶
仙真治兹山重阜隠延廣冲奥元氣㑹運至法靈響與
世作¶司命神宇廓宏敞及門春雨来元感副夙仰摩挲
晉時樹託¶身何蕭爽千載抱㣲息日月共來往欲為黄
髪期日待紫芝¶長上天垂光彩月出江海上故人不可
待惆悵理歸鞅¶
　　黄堂留題¶
雲館息塵鞅夜聞春雨聲溪水傍階長仙茅新緑生曉
<pb:KR4d0493_WYG_027-7a>
氣動¶原野曠分見夷平神真昔叅合觀泉宅幽貞儼然
師弟子嵗¶来㑹秋清遺民千載後髙宴從簫笙因嗟蚤
好道晚歸濯冠¶纓矯首望逺海駕言羽翰成神仙在平
地﨑嶇愧凡情太乙¶有移召中洲良可營<md:KR4d0493_SBCK_027-4b>¶　　記夢¶
夢行衡廬間千仞過蒼壁崇髙仰神明深廣下不測雲
雨蓄¶盤礴時至如欲出絪緼尚回旋揮霍忽奔逸物怪
匿巖穴&KR0719;¶若俟霹靂黒波汎髙樹木葉走崩石升身登
<pb:KR4d0493_WYG_027-7b>
元間縱觀龍變¶跡俯視九州野草木有輝澤乃在風雨
外手畫素三尺揮豪¶極動盪落墨更沉欎圖成示坐人
共笑不可得顧瞻以踟蹰¶恍惚増歎息因之命肩輿出
門聊有適大術何舒舒白鶴從¶數客畧經幽澗濵便上
青松側憑髙望逺水雙景蕩虚碧拂¶石共客坐芳草藉
尻膝忽然聞鐘聲睡覺北忩席¶
　　次韻陳溪山㯶履¶
頗憶蜀井西㯶櫚每易討披心割魚子束皮充彗掃淛
<pb:KR4d0493_WYG_027-8a>
工巧¶紉履文織象花草輕鬆隔沮洳緩歩得堅好長跪
獻圯下㑹¶期後三早知君貴賤履陟降恒有道憐我渉
世深垂誡不待<md:KR4d0493_SBCK_027-5a>¶造兢兢歴淵氷縮縮奉師保時行不違
矩庶慊嵗年老¶
　　其二¶
解舄還上方歸山據枯槁禁足結僧夏陳編謝探討隠
几或¶過晝凝塵遂忘掃行庭不見人誰或踐生草實由
筋力衰無¶復馳走好前年當此時嚴召出城早追度龍
<pb:KR4d0493_WYG_027-8b>
門水賜見沙領¶道鼎湖忽踰年始克罷趨造感君素履
詠幽貞可長保番番¶茹芝人長歌豈知老¶
　　其三¶
六月乃屡雨良田不憂槁獨念桂林戍觸熱赴南討道
路備¶攘掠所過浄於掃縛人夜送軍吏卒何草草蠻獠
亦人類義¶利唘戎好㝷原可制亂機要貴及早夜来送
者還頗言暍横¶道諸軍四面集同月約皆造誰為飢渇
謀性命安可保藜藿¶雖滿槃對之令人老<md:KR4d0493_SBCK_027-5b>¶
<pb:KR4d0493_WYG_027-9a>
　　浮丘公吟寄赤城陳道士入山有遇為溪山夀¶
浮丘生上古形神盖不冺説詩秦漢間安知非斯人世
俗苦¶淺迫無能信真淳雨雲不待族飛光越窻塵豈知
有道者千¶嵗一息勻金精歴可鍊色重無磨磷蒼蒼紫
𤣥峰咫尺天比¶辰神明寂已定尊髙此依因握機禀元
化同流溥無垠所以¶赤城子從師踐荆榛三周日却中
志確神乃親廬間玉雪相¶旭陽射光新稽首受餘啜骨
換非昔民不遠恒在兹睠然願¶知津先生早有聞為恭
<pb:KR4d0493_WYG_027-9b>
若逡巡賤子請執御端輗駕飛麟¶
　　為錫里布哈題陳立所作龍眠山圖¶
錫侯起髙科得邑舒水上民淳事稀簡田野甚夷曠戰
争遺¶跡泯山水良足賞幽棲南昌尉英爽赤壁将古仙
家白雲美¶人化黄壤岧岧龍眠山一士獨可尚髙懐托
千載妙晝極羣¶象向来讀書處春雨草木長夷遊昔賢
逺瑶席共来享彈琴<md:KR4d0493_SBCK_027-6a>¶坐終日㣲泉散清響来者安可期
徘徊以怊悵畫圖記彷彿¶聊以慰遐想
<pb:KR4d0493_WYG_027-10a>
　　和陳溪山韻¶
幽人慎素履古道思獨往瞋目登髙臺浮雲不足上丹
砂煉¶仙骨沆瀣濯神爽遠懐澄江静耿若孤月朗河漢
自傾注山¶川邈游想斂跡倦飛翼歸耕故時壤好風從
東来空谷感遺¶響詔書薦遺逸郡府属髙仰聊持東湖
水往助敬亭賞¶
　　和陳溪山送蘭花韻¶
幽林有藂蘭菁菁秋不衰憐彼采藥人不識敷榮時凉
<pb:KR4d0493_WYG_027-10b>
風動¶緑葉清露生華滋世傳神農經圖書竟空披深根
寄連茹藉¶以瓊瑰詞同心永為好豈但服食宜先民昔
有言所貴希見¶知舊聞絶行仙挽有童孺姿南陽有黄
華西山多紫芝度世¶未聞道咀嚼空莖枝湛一保冲炁
執御正不竒靈苗無助長<md:KR4d0493_SBCK_027-6b>¶無為以熈怡始信㫁金利終
古真不移千載同一息敢忘君¶子期¶
　　送空巖印公還徑山¶
東出楞伽室西望香爐峰曲折披翳藋蕭條倚枯笻然
<pb:KR4d0493_WYG_027-11a>
燈共¶過夜曝日忽經冬天山㫁縁想海國識行蹤忘言
及生滅抽¶簡托踈慵追憶塔中相表兹雲際封螭父謝
五鳳永䕶煩雙¶龍¶
　　題張觀海所携虚舟行所二毛圖¶
虚舟倚亭臯修竹相因依水木有清華魚鳥淡忘歸鵞
羣晚¶色静鶴羽傍林暉似是鑑湖曲幽栖掛朝衣古道
日巳遠昔¶人相見稀蒼茫冩雲霧蓬壺是耶非¶
　　送龍翔髙獨峰上人還金陵
<pb:KR4d0493_WYG_027-11b>
承詔冩宫榜馳使出丹闕黄金射江海光景依日月邇
来垂<md:KR4d0493_SBCK_027-7a>¶十載感遇嗟白髪神靈在雲漢畎畝慨明發祗園
何潭潭夙¶志返超忽幽士住精舍諸妄久息歇浩刼鑑
止水髙峰獨&KR0886;¶崒觀察勝願力知我心兀兀清風不可
執振錫出林樾¶
　　送海東銛上人十首(用雲霞出海曙梅/栁度江春為韻)¶
積水衆鷗滅春空藹餘雲掩室坐修竹天花散繽紛上
人東¶海客来去何見聞飛錫還日下珠宫浪沄沄
<pb:KR4d0493_WYG_027-12a>
日色出海水千波散明霞一杯承足来九載不為賖要
觀香¶爐峰折蘆長風沙㣲吟動林響蒼龍送浮槎¶
我昔參泰霞東望候日出子從日下来海水中蕩潏坐
受龍¶女珠簾垂夜光室持還定何有長空㫁鴈一¶
為法不辭逺遨遊歴年載衣中得故珠終夜動光彩還
持一¶支葦歸泛萬里海駕言乗桴行沙際如可待¶
㫖蓄崇虛豆生芻長氷署無堪餉逺客乗下若為住行
囊掛<md:KR4d0493_SBCK_027-7b>¶屋壁破榻夜風雨神光發慧劔耿射東海曙
<pb:KR4d0493_WYG_027-12b>
燕坐共禅月行吟向孤梅有懐匡廬山老人岌崔嵬洗
鉢三¶峽水振木東林臺乗槎動歸思欲去更徘徊¶
山居如老禅坐致不請友何方簷下雲識我門前桞翠
竹不¶碍山黄花紛在手未覺酬對難離妄亦無取¶
老胡昔東游勝士乃西度到岸無彼此不憚費筏屨要
之心¶本空一了不移歩龍宫解相迎黄金已先布¶
百錬成利器千金来海邦清霜凝秋水國士歎無雙持
正行¶正令魔邪孰不降觀子製名字髙風凛寒江
<pb:KR4d0493_WYG_027-13a>
止觀覔心要律儀檢凡身宻言轉相付海刹幾秋春竒
哉善¶根熟一徹無逡巡子来得何法歸報日邉人¶
　　楚石琛藏主自蔣山歸却欲就叢林閲藏同舟清¶
　　　江之上賦此贈之<md:KR4d0493_SBCK_027-8a>¶手携北山雲却上西江水月明洲渚生葉落風不起虛
舟不¶移棹寒波釣金鯉銀河轉碧落北斗去天咫龍吟
匣中劔虎¶躍弦上矢殺機誰敢當吹毛豈輕試貝葉唘
千函木榻脱雙¶履惟應勝壁觀悠然度年嵗
<pb:KR4d0493_WYG_027-13b>
　　題東&KR1122;山房¶
秀挺東&KR1122;山雲氣常覆之林丘翳幽濳流泉發芳滋盤
桓在¶中谷良疇漾清陂開堂直岡景長年誦書詩孝友
夙所敦求¶道遠有師雅志尚端潔凡近諒難知康樂昔
賜履詠歌足遐¶思唘書訪前聞往跡無所遺瞻彼南澗
松深根連喬枝亭亭¶植髙節欎欎含令姿衆木不同冺
悠哉副深期¶
　　題䝉庵為黄石谷賦
<pb:KR4d0493_WYG_027-14a>
東南有髙丘下臨萬家邑汪洋浹春潤沃衍盛秋入羣
山若¶浪波起伏翠重襲靈運好竒險髙平罕相及幽人
園綺間周<md:KR4d0493_SBCK_027-8b>¶覽度原隰随山導清泉積石拾層級結庵以
䝉名果行信所¶執良時一来游朔月九交十門當星斗
髙隴卧風雨濕一川¶燈火歸賔從雜車笠登髙愧能賦
騰身竦山立¶
　　為黄氏賦大雅詩¶
岐山欎嵯峨鳴鳥昔有聞周公盛制作經綸以彌文朝
<pb:KR4d0493_WYG_027-14b>
事接¶燕饗勸勞兼賔車肅雝述盛徳工歌賛前勲流蕩
桑濮靡何¶由返咸雲陳肄輙有見呉季真不羣公子有
古絃歴然宫徴¶分大雅忽有作青春日方殿髙堂以居
之樂康永欣欣¶
　　己卯十月廿二日從宜春郡幙嚴伯威觀南軒新¶
　　　閣登舟有賦却寄同游者劉粹中賢良¶
兹郡多美泉小大各有神深潤浹温厚草木何光新披
圖閲¶名世顧皆仙佛人退儉寡外騖懐哉此良民退之
<pb:KR4d0493_WYG_027-15a>
文既遠泰¶伯學未醇昔我朱與張遺言存縉紳東湖有
新閣下臨南澗<md:KR4d0493_SBCK_027-9a>¶濵周眺忽已晚皎然仰空旻虹梁亘溪
流落日車馬塵曾丘¶間叢祠鐘鼓嚴昏晨江潭歎摇落
名邦感宜春為治古有道¶川原随所因華構相為雄大
雅竟誰陳移舟古峽口西望蒼¶嶙峋浩蕩無與語逝波
絶垂綸¶
　　秋堂¶
　秋堂者臨川吴生文明之親舎也生才甚清美賦詩
<pb:KR4d0493_WYG_027-15b>
　婉¶麗無塵滓之汨觀其同門未之及也昔胡邦衡以
　詩人¶薦朱文公大儒豈以玩物以成名哉性情之正
　冲和之¶至發諸詠歌自非衆人之所能而士大夫各
　以其見見¶之耳生未可自喜自畫也是以為賦秋堂
　詩云¶
閭巷多囂塵秋堂獨髙深有子能讀書幽懐發㣲吟天
髙風¶露下澗泉落危岑神仙絶飲食穢濁無留沉所以
聽夜誦共¶愛風滿林神清易以哀情長恐成淫大冶昔
<pb:KR4d0493_WYG_027-16a>
有作九牧歸吉<md:KR4d0493_SBCK_027-9b>¶金𤎅樞下五石工成振鴻音宣風萬物
暢神祇肅有臨鳳鳥¶鳴岐山人文示来今候蟲入牀下
嗟哉苦勞心¶
清風拂髙堂舊席忽已除下堂具甘㫖上堂列琴書垂
紳夙¶夜至再拜問起居誦詩已三百習禮少壮餘納交
君子室執¶御長者車為樂古之道誰能笑其迂¶
　　題雪泉齋¶
長河沍凝合㣲泉自温活蛟龍依以生抱困待春發南
<pb:KR4d0493_WYG_027-16b>
雪不¶到地流泉常在山飛英散絶澗流凘響潺湲融結
各有方不¶息在無二觀兹保深長乃得養生理濯尊薦
寒冽春陽向熙¶怡君子逺莫致永言以相貽¶
　　平江開元雪忩光禅師訪予臨川山中其歸也予¶
　　　與賔客用一雨六月凉中宵大江滿分韻送之
　¶　　不足予為繼之而予分得一字<md:KR4d0493_SBCK_027-10a>¶積雪何處髙蜀山最&KR0886;崒海東極孤絶目送㫁鴻一徘
徊桫¶欏樹宴坐但空室園果堕宿雨當晝從定出八月
<pb:KR4d0493_WYG_027-17a>
露水繁石¶鉢滿華宻相㑹豈無因分床便深宻¶
　　賦彭氏静深堂¶
君子憺無欲淵然事幽潜貞居觀物初天機引休恬寂
寂象¶愚朴容容無斁厭羣動不知止謀思堕鈎箝反息
不及踵乘¶舟膠漸漸豈知本湛一不與利欲兼圖書發
聖緼受命孚不¶占戒慎保靈秀先幾發㣲纎進善取損
益閑存日惟嚴浩浩¶厚有積悠悠浸何淹盈科以時行
小人慙属饜虚堂積雨霽¶光風草侵簾空洞溥龍澤止
<pb:KR4d0493_WYG_027-17b>
水澄秋蟾善學在年富勇哉副¶遐瞻¶
　　秋山行旅圖¶
春夏農務急新凉事征游飯&KR2047;既盈橐治絲亦催裘升
髙踐<md:KR4d0493_SBCK_027-10b>¶白石降觀索輕舟試問将何之結客趨神州珠光
照連乗寳¶劔珊瑚鈎乗馬垂苜蓿縱目上髙丘䇿名羽
林郎談笑覔封¶侯大行何崔嵬日暮摧回輈古木多悲
風長途使人愁羸驂¶見木末足倦霜雪稠谷口何人耕
禾麻正盈疇出門不及里¶酒饌相綢繆壮者酣以歌期
<pb:KR4d0493_WYG_027-18a>
頥醉而休安知萬里事有此千¶嵗憂¶
　　為題馬竹所九歌圖¶
屈子久去國行吟山澤秋思君不復見婆娑感巫謳仰
瞻貴¶神逺俯慨深篁幽衝波起浩蕩𤣥雲黯綢繆初陽
翳扶桑莽¶蒼蕩海漚渺渺君夫人遺玦在中洲夀夭乗
隂陽孰知制命¶由慨然長太息悲歌寫離憂想象以惝
怳開卷令人愁¶
　　清明山房詩為危太朴作
<pb:KR4d0493_WYG_027-18b>
矯首望太清正色蒼以𤣥皦皦何歴歴日星髙轉旋游
塵雜<md:KR4d0493_SBCK_027-11a>¶氛氣起滅㝷丈間容光見擾擾孰與為控摶所以
學仙者凌¶空怡妙顔質化入常寂凝暉托空山據㑹觀
往来生死何足¶患妙哉太朴子難為世上言¶
　　次韻太朴良友對何仙舟讀書山中見懐之作¶
得謝荷休澤消摇在巖阿結廬庇風雨樊圃搴藤蘿塞
坐古¶人書日夕猶詠歌追念少壮日玩愒亦已多兢兢
事補塞奈¶此遅暮何美人百里内邈若隔山河興懐貽
<pb:KR4d0493_WYG_027-19a>
好音緼藉三春¶花報言慎芳嵗卷石崇巍峩¶
　
　
　
　
　
　
　
<pb:KR4d0493_WYG_027-19b>
　
　
　
　
　
　
　
　道園學古録卷二十七
