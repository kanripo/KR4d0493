# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:36
#+PROPERTY: JUAN 1

<md:KR4d0493_SBCK_001-1a>¶虞集撰集
　　　　字伯生蜀之仁夀人宋丞相允文五世孫居
　　　　江西之崇仁從臨川吳澄逰以薦授大都路
　　　　儒學教授擢國子助教遷集賢修撰翰林待
　　　　制兼國子祭酒文宗天厯中拜奎章閣侍書
<pb:KR4d0493_WYG_000-1b>
　　　　學士進侍講學士順帝初謝病歸臨川卒贈
　　　　仁夀郡公謚文靖集著作為有元一代冠冕
　　　　平生為文萬篇存者十之一二其在朝應制
　　　　歸田方外諸藁總五十卷者曰道園學古録
　　　　其中之詩稿亦曰芝亭永言又有别集曰翰
　　　　林珠玉其從孫堪又訪得其詩七百四十餘
　　　　篇曰道園遺稿今之行於世者又有道園類
　　　　稿與學古録互有出入金華黄溍以學古録
<pb:KR4d0493_WYG_000-2a>
　　　　為集手自編定然其天藻詩序云友人臨川
　　　　李伯宗輯舊詩謂之芝亭永言又賦謝李伯
　　　　宗題云至元庚辰冬臨川李伯宗黄仲律來
　　　　訪山中拾殘稿二百餘篇録之攷伯宗為李
　　　　本字則是編當為李本所定也乾隆四十六
　　　　年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀


<pb:KR4d0493_WYG_001-1a>
欽定四庫全書
　道園學古錄卷一
　　　　　¶　　　　　　　　元　虞集　撰
　賦¶
　　别知賦送袁伯長¶
余忽忽處此之無故兮幾偃蹇以自窮逝斂裳以遐征
兮抗¶九霄之雲風頫三辰之徘徊兮遲後古以為期何
夫子之倀¶倀兮亦跟蹌而在兹于嗟乎世德之浩浩兮
<pb:KR4d0493_WYG_001-1b>
恥謂人以不賢¶陳珮玉於交逵兮被徒輿以瑤環設厚
顔之鬱沈兮孰敢即¶問乎津涯發疾呌于咽嗌兮衆披
靡而莫支夫冶倡之狐惑¶兮豈不足於内揆顧西子之
蓬垢兮益返忌乎故意惟前聖¶之無悶兮老氏亦貴夫
知希顧涼薄之多懲兮猶慷慨而尚¶辭余固將去此而
無悔兮念夫子之與我日進余以不及兮¶又證余以其
可余嘗究往來之為道兮論因革之為權莫或<md:KR4d0493_SBCK_001-1b>¶知其濩
落兮子獨謂其固然庶久子以自輔兮克有聞以時¶行
<pb:KR4d0493_WYG_001-2a>
忽先我而南鶩兮殆若為乎余情迺歌以送之曰長江
渾¶渾兮春多浪波白日耿耿兮擊楫為歌天薄我賦兮
非以病¶我于嗟兮昔之盛者何其多¶
　　古劒賦¶
呉季有劒古所服兮先時利行後伏匿兮厯世十百神
物來¶兮精英上浮久乃識兮截截庚庚玉理仄兮質化
光泯黝正¶黑兮匡視白日澹斂色兮燧人司金石水泐
兮終古不磨竒¶雄特兮勿䙝勿試靈具戒兮鬼目睒睒
<pb:KR4d0493_WYG_001-2b>
頭觺觺兮竊擬窺之¶自造慝兮靈怒殛女不女貸兮神
宫無人帝湛黙兮季冠如¶山采衣翼兮長身好脩又正
直兮稱是容佩有加飾兮魚室¶珠襓雜文織兮虞于帝
傍順降陟兮握竒中運授神職兮旋¶陽制隂物不忒兮
辟却百非五兵息兮大宰不劌完以為德<md:KR4d0493_SBCK_001-2a>¶兮變窮于傳
填無極兮¶
　　畫枯木賦¶
夫誰畫此枯樹兮臨不食之散泉既偃蹇又嚙食兮骨
<pb:KR4d0493_WYG_001-3a>
岸岸¶以弗妍想執筆以極思忽機釋而神旋遺衆壞於
蹔有勒不¶毁之所全或堊去於斤運或石泐於溜穿渰
無雨以如晦怳¶非規而能圓澹黝乎其既失旋蒼然而
在前命以物而不可¶孰春秋而論年噫吁嘻被革以毛
膏膚用丹眥為流眩頥常¶注歡獨何為托寂寞於無意
而刻畫其不傳者邪¶
　　木齋賦¶
奎章閣藝文監秀才方積昔在匡廬讀書羣木之間謂
<pb:KR4d0493_WYG_001-3b>
之木¶齋余愛其高秀而賦之其辭曰¶
夫何硉矹以嵳峩兮據積水而鬱盤有楩楠與豫章兮
翳松¶柏之丸丸攬芳草之盈庭兮聽呦呦之鳴鹿濯余
纓於滄浪<md:KR4d0493_SBCK_001-2b>¶兮沐余髪乎飛瀑余潔清以有待兮歎望之
而彌髙絓余驂¶以弗駝兮氣緜薄而心勞感春物之芳
芚兮又晚實之不食¶更千歲其未已兮退自脩乎兹室¶
　操¶
　　思魯琴操
<pb:KR4d0493_WYG_001-4a>
龜山之隂隂兮有雲垂天河目而海口兮將見其人望
之彌¶尊兮即之彌親大音寥寥兮中信而真¶
　芝亭永言¶
　古詩四言¶
　　味經堂詩(有序/)¶
　國子祭酒魯公伯子翬父作味經堂自為記以勗其
　子¶逺公嘗命逺從予遊故賦此詩¶
維昔𤣥聖有子過庭學禮學詩詔之丁寧面牆之窒繇
<pb:KR4d0493_WYG_001-4b>
不知<md:KR4d0493_SBCK_001-3a>¶味親能使學不能使嗜觀于德容聽于德音詠歌
周旋實悦¶我心邈乎千載聖往言在舍而不求匪罔斯
殆畏友翬公窮¶經篤行既有諸躬思貽厥成既菑既畬
俾稼之食既畋既漁¶俾鼎之實作堂髙明曰子逺來吾
經在兹逺其味之始余虚¶羸匍匐來食茹草飲血以禦
朝夕窮人得歸自我父師俛焉¶斯文老至不知煌煌靈
芝如彼嘉玉薄言采之在彼中谷南¶陽之人來詹來言
君子豈弟宜其後昆
<pb:KR4d0493_WYG_001-5a>
　　題宋誠甫侍郎垂綸亭¶
岷源建髙駛無游舠漢㑹其委安流滔滔爰有君子垂
綸其¶下雖不得魚意甚閒暇援藟引楫至于中沱䕃樹
以休悠悠¶永歌逝波沄沄不轉維石樂兹忘憂矢言不
食蒸然雲興風¶舉以髙駝翔中天遺景九臯木其落矣
魚亦潛渚睠言夙好¶除于風雨風吹衣裳彼為栖栖行
吟望予實勞我思山有榛<md:KR4d0493_SBCK_001-3b>¶棘河有鰉鯉豈其飲泉必泠
之美君子冠純秩秩大經泂有¶清酌可以濯纓
<pb:KR4d0493_WYG_001-5b>
　　高彦敬青山白雲圖¶
兩崖之間曾不容舠白雲悠悠與山俱髙¶
　　趙忠簡公祠堂詩¶
　皇元至順三年春解州聞喜縣學用禮部符祠其鄉
　先生¶故宋丞相趙忠簡公公六世孫國子博士篔翁
　求虞集作¶迎送神詩¶
山河邈悠宗國為虚騎箕來歸懷此故都鳴梟在樹飢
鱷在¶渚閟宫不存公食無所董澤之陂有蒲與荷子孫
<pb:KR4d0493_WYG_001-6a>
具來式燕¶以歌瞻彼洛矣其水泱泱斯文在兹俾也可忘¶
　　秦檜既貶趙公於海南隨使人逼殺之公臨終從
　　所寓¶寺僧索素帛一方書其上云身騎箕尾歸天
　　上氣作山<md:KR4d0493_SBCK_001-4a>¶河壯本朝以付寺僧而絶聞喜之董澤
　　公鄉也¶
　　賦衛節婦王夫人¶
汎汎淇水岸有佳竹閨門嚴嚴樂爾貞獨泛泛淇流岸
有松¶舟閨門閒閒樂爾貞幽汎汎淇右有堂孔阜娟娟
<pb:KR4d0493_WYG_001-6b>
貞幽肅肅¶眉夀淇原有泉可濯可沿亨鬵勺尊樂爾髙
年高年樂止亦¶有孫子式歌衛風以告國史¶
　　題學易齋(其人將/詣孔林)¶
惟學易君子慎其齋居動息有存起處是於竒耦玩畫
方員¶視圖晝循靜始夜根動初罔不在中日居月諸乃
秉元化以¶時盈虚共惟𤣥聖啓我後愚載瞻巍巍魯林
鬱如¶
　古詩五言
<pb:KR4d0493_WYG_001-7a>
　　蘐草生竹間¶
蘐草生竹間翠色相綢繆美人欣有託君子故忘憂昔
聞有<md:KR4d0493_SBCK_001-4b>¶鳴鳳飲水來丹丘不食衆木實樂只淇園秋¶
　　高竹臨水上¶
髙竹臨水上幽花在崖隂以彼貞女姿當此君子心春
陽不¶自媚夕露忽已深湘妃昔鼓瑟悵望蒼梧岑¶
　　月出古城東¶
月出古城東海氣浮空濛車騎各已息宫闕何穹窿牧
<pb:KR4d0493_WYG_001-7b>
馬草¶上露吹笳沙際風帳中忽聞鴈傳令彀雕弓¶
　　書上京國子監壁¶
神京極髙寒幽居了晨夜雷風無時發零雨每飄灑炎
光不¶到地蕭爽度長夏大化漠無宰豈必事陶冶揚雄
不曉事守¶道栖栖者𤣥經百無徴白髮謾盈把¶
　　至治壬戌八月十五日榆林對月¶
日落次榆林東望待月出大星何煜煜芒角在&KR0295;畢草
樹風<md:KR4d0493_SBCK_001-5a>¶不起蛩蜩絶啁唧天髙露如霜客子衣盡白羸驂
<pb:KR4d0493_WYG_001-8a>
齕餘棧嫠¶婦泣幽室行吟毛骨寒坐見河漢没驛人告
晨征曈曈曉光¶發¶
　　憶三十年前與元復初參政同賦秋日梨花元有¶
　　　句云朝食葉底梨莫看枝上花而忘其後句因
　　　續¶之云¶
朝食葉底梨莫看枝上花花開食實後霜風振長柯逺
水良¶可鑒彩雲亦易過念爾白於雪日暮當如何¶
　　李老谷
<pb:KR4d0493_WYG_001-8b>
十轉山崦交九度沙磧溜始辭平漠曠稍接山木秀老
病畏¶行役慰藉得良遘秋嶺晚更妍寒花晝如繡故園
夫如何朝¶陽眩霜柚¶
　　泰定甲子上京有感次韻馬伯庸待制<md:KR4d0493_SBCK_001-5b>¶翰音迎日轂儀羽集雲路寂寞就書閣老大長郎署為
山望¶成岑織錦待盈度我行起視夜星漢非故處¶
　　賦水木清華亭¶
中流泛蘭枻望彼嘉樹林落日蕩野水浮雲生夕隂游
<pb:KR4d0493_WYG_001-9a>
魚戀¶芳藻好鳥鳴幽岑為樂恐易老吾將脫朝簮¶
　　天厯戊辰前續詠貧士一首¶
目昏畏附火枯坐寒窻中破褐著絮重虚豆兼冰崇病
骨於¶此時浮屠屹撑空呼兒檢餘厯記日待春風雖欣
解凍近翻¶驚紀年窮貰酒欲自廣無錢似陶翁¶
　　又一首答舍弟見和¶
蜀侯昔罹憂嶺海萬死中詩書庶不泯焉思祿位崇爾
來五¶十年所以恒屢空涉世惟信道卓然立頽風漫仕
<pb:KR4d0493_WYG_001-9b>
非我能偶¶貧豈人窮深耕定有穫歸嘆兩衰翁<md:KR4d0493_SBCK_001-6a>¶　　後續詠貧士四首¶
老骨寒不寐夜長况聞風心悸危欲折跼蹐敗絮中鷄
鳴當¶晨參馬疥芻不充山童衣百鶉喚之愧匆匆求火
掃木葉庭¶樹亦已空决起不敢怠曙光屋南東苟遂牛
馬性歸放春草¶豐¶
歸蜀越關隴棧閣危登天適越河濟隔堰水丈尺間飢
寒迫¶旦暮舟車計茫然東家有一叟欲去初不言早朝
<pb:KR4d0493_WYG_001-10a>
聽詔畢喚¶馬閶闔前童奴受宿戒向暖相爭先聞之嗔
兒子我何為汝¶牽屨無千金價吾足安暇憐¶
為政貴察色讀書在研覃司視既不明兩者無一堪尚
不逭¶吏責為師固宜慚聖世無棄物况兹久朝簮决去
豈我志知¶止亦所諳頗聞南山下菊根浸寒潭濯餌千
日期冰臚復清¶涵老馬果識道更服鹽車驂<md:KR4d0493_SBCK_001-6b>¶天風夕號怒霜日殊清妍探架得古書前日手所編奈
何視¶茫茫字若萬蟻緣精意成寂寞惆悵還棄捐於惟
<pb:KR4d0493_WYG_001-10b>
仲尼衰清¶夢不復然小子未聞道何以卒歲年¶
　　觀花有感¶
掛巾花樹枝酌酒花樹下風吹巾上塵花落手中斚清
唱起¶相夀毋遽且聊暇流光急去人莫怪行樂者¶
　　赤城館¶
雷起龍門山雨灑赤城觀蕭騷山木髙浩蕩塵路斷魚
龍喜¶新波燕雀集虚幔開户微風興倚杖衆雲散¶
　　同閣學士賦金鴨燒香
<pb:KR4d0493_WYG_001-11a>
黄金鑄為鴨焚蘭夕殿中窈窕轉斜月逶迤動微風綺
席列¶珠樹華鐙連玉虹無眠待顧問不知清夜終¶
　　退直同柯敬仲博士賦<md:KR4d0493_SBCK_001-7a>¶月下白玉階露生黄金井疎條栖鵲寒衰蕙流螢冷戀
闕感¶時康懷歸覺宵永晨鐘禁中來白髪聊自整¶
　　送良上人賦得井上桐¶
桐隂秋轉薄井氣曉為霜交柯舞幽鏡墮葉響鳴璫髙
巢翠¶羽下澄水玉虯藏上人從定出行吟繞石牀
<pb:KR4d0493_WYG_001-11b>
　　送吳子髙¶
懷寶獻京國悼亡還獨歸日落雲中樹風吹江上衣湘
靈瑟¶在席織女石支機逺道多寂寞强飯勿相違¶
　　于仲元舍賦紅梅¶
白雪不成夜丹霞遂崇朝妙質承日映飛英向風飄醉
來紅¶袖近歌罷綵雲消揚州問何遜何似董嬌嬈¶
　　寄題新冶亭¶
窈窕冶亭莫蕭條江南秋泛覽山河外張樂鳳凰丘公
<pb:KR4d0493_WYG_001-12a>
子飛<md:KR4d0493_SBCK_001-7b>¶翠蓋美人囘綵舟從兹至黄髪樂哉以忘憂¶
　　題儋耳東坡載酒堂¶
翳翳儋耳城歴歴桄榔樹百年遺故丘新堂設賓阼清
風海¶上至朝陽在庭户丹山五色鳯覽徳屢來下甘辛
熟桂酒羅¶列雜藷蕷苻黎多孫子食飲祭先具蛟龍波
浪深歸來風雨¶除¶
鑿井得甘泉渴者恒自私流潤不擇地委順復何疑海
南絶¶風雨水木况華滋隣舍解讀書諸生還誦詩何必
<pb:KR4d0493_WYG_001-12b>
懷故都聊¶樂宜在兹星河度白鶴山月懸蛾眉來晚去
何速勞人千載¶思¶
　　盜發亞父塚(彭城有盜識寶氣於亞/父塚上發之得一劒云)¶
盜發亞父塚寶劒實累之塚開寶氣盡獄吏書盜辭盜
言惟¶見寶寧知亞父誰項王不相信弟子遂輿尸黄壤
下深錮千<md:KR4d0493_SBCK_001-8a>¶歲復何為大河繞城東落日在城西過客立
城下踟蹰望安¶期¶
　　應制題王朏畫吳王納涼圖
<pb:KR4d0493_WYG_001-13a>
雨過太湖上風生響屧廊紅綃拂几席白苧製衣裳朱
光淪¶厚地明月在髙堂何以保玉體長年樂未央¶
　　步虚詞四首¶
步虚長松下流響白雲間華星列爟火明月懸珮環肅
然降¶靈氣穆若愉妙顔竹宫澹清夜望拜久乃還¶
稽首望太霞離羅間層霄絪緼結冲氣要眇出空謠前
參干¶景精後引務猷收攝衣上白鶴招搖事晨朝¶
朱光出東海髙臺迎赫曦六龍獻陽燧九鳳保金支鍊
<pb:KR4d0493_WYG_001-13b>
丹軒¶轅鼎濯景崑崙池拜賜冰玉佩𤣥洲共遨嬉¶
學仙淮南王問道劉更生三年鍊神丹九載凌上清日
月作<md:KR4d0493_SBCK_001-8b>¶環珮雲霓為斾旌囘首召司命靈雨灑蓬瀛¶
　　題商學士畫¶
方士好服食商山多紫芝采之長松下濯以清澗漪滄
涼百¶里内秦皇都不知駕舟載男女築宫東海涯¶
　　贈藝監小吏¶
廣術何迢迢榆槐䕃蔽之鼓鐘晨莫起車馬中間馳此
<pb:KR4d0493_WYG_001-14a>
有嫠¶居者閉户教孤兒十歲學文史十五從吏師丹青
出天性落¶筆有令姿藝監取材伎小大無一遺署兒筦
庫下祿薄不足¶為手持一束書求以慰母思告兒勿薄
吏公卿出自兹請看¶孟氏里軻母自有祠¶
　　記子昻畫¶
春風動蘭葉庭户光陸離言收竹上露石角掛練衣車
行不¶擇路芣苡何楚楚遊子憺忘歸徘徊歲云莫<md:KR4d0493_SBCK_001-9a>¶　　送西臺治書仇公哲
<pb:KR4d0493_WYG_001-14b>
陜郊得時雨生意始來復存者事稼穡還者葺牆屋安
知凋¶瘵餘政可致新福闢除正廣術區井表深瀆均齊
定恒志忠¶厚保敦篤豈無憂世士受仕在芻牧為義苦
多違好名常不¶足治書肅將指善類庶有勗¶
　　送張道士歸上清¶
白雲盱水上自古多仙人手攜綠玉杖頭戴白綸巾袖
中出¶風雨天上禮星辰歸來庭户靜芳草自生春¶
　　日出行
<pb:KR4d0493_WYG_001-15a>
日出上城府日莫當蚤歸城門已擊柝出郭何焉依下
馬投¶館人空垣月當扉涼風振庭樹巢鳥屢驚飛起坐
搔白髪忽¶如霜草稀周公不復夢仲尼故沾衣老萊有
孺色傳聞惟食¶嶶求之事已晚徘徊行道微<md:KR4d0493_SBCK_001-9b>¶　　贈治冠者¶
車馬入隘巷言㝷治冠師反關不受客髙坐哦書詩布
衣不¶掩脛晝食甘藿藜冠成動經歲不售亦不辭我少
好文章把¶筆無不為愧爾爰寂寞慎與當自兹
<pb:KR4d0493_WYG_001-15b>
　　贈寫真佟士明¶
佟郎居上京閲人如風花拈筆寫其似千歲留英華邇
來七¶十年將相紛在目來者有如此往者那可續昔我
初北遊面¶白鬢如鴉㸃染煩粉墨華星映丹霞今如雪
中松苦硬雜蒼¶白却視當年容邈如不相識不識當如
何臨風且長歌黄雲¶接河漢白雪漫陂陀乞身願歸老
呉蜀山總好贈君千黛螺¶翠色秋可掃¶
　　寄陳衆仲助敎上都作
<pb:KR4d0493_WYG_001-16a>
學省足清晝詞垣驚蚤秋美人隔河漢落月在髙樓持
衣未<md:KR4d0493_SBCK_001-10a>¶成曲吹笛不勝愁還趨鳷鵲觀别製鷫鸘裘¶
　　贈鐵菴道者二首¶
昔遊雲臺觀山色上衣青松花春雨落栢葉秋露零飢
來煮¶白石睡起看黄庭人間忽已老莫問少微星¶
海上别妻子山中求茯苓白虎戲𤣥渚蒼龍護黄扃燒
香招¶五老行厨庖六丁從子似非逺丹霞粲華星¶
　　題商德符華山圖
<pb:KR4d0493_WYG_001-16b>
昔祠雲臺館行穿御階栢夕隂嵐氣深重碧照行客獨
訪張¶超谷漸覺巖險迫冰生玉井頭日射仙掌側豈無
鐵鎖懸翻¶身若飛鶻恐煩華隂令不奈昌黎伯王事况
有程車馬何忽¶忽流觀終南山周覽天府國爾來十七
年欲往不再得山河¶想邈悠傷殘轉蕭索摩挲商老圖
彷彿希夷宅髙哉蓮華峰¶白雲澹秋色<md:KR4d0493_SBCK_001-10b>¶　　寄幻菴主者¶
朝遊武夷麓莫入匡廬岑放舟臨野水采藥過幽林清
<pb:KR4d0493_WYG_001-17a>
泉磨¶寶劒磐石鼓瑤琴臘月歸溪上還作早春吟¶
　　賦茅山道士雲松巢¶
昔年李太白廬山思結巢褰雲自天上和鶴止松梢道
士潘¶閒逺髙居古大茅誦經門卧虎看劒石眠蛟飛步
脱鳧舄長¶吟吹鳳匏九江覽秀色許爾作神交¶
　　酬上清道士鈔隂何詩¶
殘雪松上落輕冰硯裏生寫詩過夜半欹枕又天明少
陵愛¶何遜太白似隂鏗不愁勞弱翰亦足動髙情
<pb:KR4d0493_WYG_001-17b>
　　題李溉之學士白雲半間¶
山中多白雲何由到城邑招之恐不來欲攬遽無跡栖
檐候¶晨光納牖作秋色用沖不為盈常住寧若客分張
任蒼松散<md:KR4d0493_SBCK_001-11a>¶落還白石日照香爐峯月射仙掌側有恩封
一鄉與子當共¶食¶
　　題浴日觀¶
煌煌赤老烏三浴乃出海波濤始沆瀁宇宙破㝠昧西
登泰¶華巔東望方丈外稽首希夷翁今晨慶良會
<pb:KR4d0493_WYG_001-18a>
　¶　為范尊師賦雲林清遊¶
大茅千仞下結屋三四楹雲林户牖潤鶴去海天平坐
上發¶長嘯人間聞玉笙斸苓春霧重煮术晚烟輕綠室
嘘丹氣蒼¶崖受日精樵遺伐木斧真降引霓旌九鼎金
還就千齡樹不¶傾問誰解居此云是范長生¶
　　吹笛圖¶
白雲悠悠去長松披髙丘匡坐吹笛人似是馬督郵飛
鴻遺¶哀響幽泉發春流女樂亦何有消摇以忘憂<md:KR4d0493_SBCK_001-11b>¶
<pb:KR4d0493_WYG_001-18b>
　　送甘以禮調官歸鄉¶
甘君有良材於政無不宜白頭郡縣下尚覺非所施奈
何筦¶庫冗而可絀吏師豈直名吏師積學本書詩髙情
抗浮雲廉¶節濯清漪君子安所遇固無喜愠辭嗟我忝
從官簮筆恒殿¶帷竟無國士薦徒稱故舊知晚歲向田
里藜杖相追隨尊酒¶以怡老未為負明時¶
　　送李彦方閩憲¶
　文監李公彦方出貳閩憲同朝羣公皆賦詩以為贈
<pb:KR4d0493_WYG_001-19a>
　彦方¶屢擢臺職激揚之宜有不待予言者適有一事
　深有感於¶愚衷先正魯國許文正公實表章程朱之
　學以佐至元之¶治天下人心風俗之所係不可誣也
　近日晚學小子不肯¶細心讀書窮理妄引陸子靜之
　説以自欺自棄至欲移易¶論語章句直斥程朱之説
　為非此亦非有見於陸氏者也<md:KR4d0493_SBCK_001-12a>¶特以文其猖狂不學
　以欺人而已此在王制之必不容者¶也閩中自中立
　之歸已有道南之歎仲素愿中至於元晦¶端緒明白
<pb:KR4d0493_WYG_001-19b>
　皆在閩中不能不於彦方之行發之去一贓吏¶治一
　弊政不如此一事有以正人心儒者之能事也集卧¶
　病目𤯝尤甚援筆書此云¶
七閩去天逺顛連苦無告牧人受深寄昧者覆為暴犀
象雜¶金貝飢渴劇飫膏大言相鄙夷饜奪心自恔豈無
循廉吏實¶病黑白撓聰明屬旒黈聽瑩資所到李侯金
閨彦圖史擅讎¶校晨聞大夫奏夕理武夷棹君子慎脩
職寧適豐廩稍蕉荔¶甘多毒薑桂老堪芼所懷延平翁
<pb:KR4d0493_WYG_001-20a>
揚休似明道授受有源委¶精微足探討言立聖如在表
正愚可造師匠久不興真妄如¶枘鑿云何誚支離肆誕
長兇傲異言古所誅末學足深悼閩¶雖在海隅前聞此
淵奥正誼從簡編良俗宜善導贈言不及<md:KR4d0493_SBCK_001-12b>¶他持此永為
好¶
　　題鄭秀才隱居¶
陶翁昔好菊荒徑不暇鋤素琴初無絃名酒亦屢虚雖
有二¶三子薪水不讀書凄涼千載下髙名將焉如不如
<pb:KR4d0493_WYG_001-20b>
鬼谷洞鄭¶子樂有餘種菊以為田田中更為廬善藥不
二價詠觴送居¶諸有子揮五絃涼風在庭除時來青田
鶴亦出濠梁魚昨者¶遊京師侯門曳華裾捧檄忽一喜
翩然告歸與芳蒲采甘露¶玉漿釀清醑老父坐堂上稚
子具籃輿晨遊南山陲暮濯清¶水渠席間撫猗蘭房中
詠關雎以此得髙夀何必南陽居¶
　　題朱邸竹木¶
猗猗淇園竹結根盤石安枝榦相扶持風雨不可千其
<pb:KR4d0493_WYG_001-21a>
實鳳¶所食君子思保完恒恐聲影疏蕭條霜露寒金玉
慎髙節千¶載承清歡<md:KR4d0493_SBCK_001-13a>¶　　詠史¶
軒后邈已逺漢武亦雄哉荒忽九州外百年過煙埃變
化庶¶長久臨海築層臺黄金靡鏤飾喬林摧斷裁樂通
竟先死孫¶卿殊未囘不知作者意空令來者哀奉盤泣
繁露馳道殷奔¶雷志氣昔所在風雲恒往來¶
　　畫古木
<pb:KR4d0493_WYG_001-21b>
荒郊卧蒼苔蛟龍在其上不知風雨來垂影一千丈後
主撥¶鐙法江南久寂寥空令沒骨畫容易媚中朝¶
　　賦蘇伯脩滋溪書堂¶
滋源恒伏流春雨川乃盈林疇廣敷潤草木俱繁榮臨
深見¶遊鯈仰喬有鳴鶯君子樂在斯齋居托令名積學
抱沈黙時¶至有攸行抽簡魯史存採詩商頌并禹穴追
馬公湘江歌屈¶生紉蘭不盈握伐木有餘情浩然欲浮
海歸興還濯清方舟<md:KR4d0493_SBCK_001-13b>¶我為楫白髪愧垂纓
<pb:KR4d0493_WYG_001-22a>
　　題薛外史瓊林臺¶
髙臺積方石瓊林樹交柯晨光眩白雪夕景纒紫蘿每
聞樵¶子唱恐是仙人過塵世在足下豈能聞笑歌過海
祇騎鶴開¶池還養鵝外史政瀟灑太白烏足多¶
　　送張兵部孟功巡河分題得屋上烏¶
花發上陽春門開未央曙城柝起羣栖流光散朝羽息
影須¶近檐結巢願當户轆轤轉金井終日灌嘉樹¶
　　題彭澤陶氏家譜
<pb:KR4d0493_WYG_001-22b>
百甓在户外五栁當門前燕去王謝宅人依墟里煙述
德尚¶千載人情猶昔年以安遺孫子髙哉為世賢¶
　
　
　
　
　
　道園學古錄卷一
