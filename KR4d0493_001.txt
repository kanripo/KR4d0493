# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:16.616575
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0526-001道園學古錄-卷第一.
<pb:KR4d0493_SBCK_001-1a>¶
道園學古録卷之一　在朝藁一¶
　　　　　　　　　　　　　雍　虞　集　伯生¶
　　賦¶
　　　　别知賦送袁伯長¶
余忽忽處此之無故兮幾偃蹇以自窮逝歛裳以遐征兮抗¶
九霄之雲風頫三辰之徘徊兮遲後古以爲期何夫子之倀¶
倀兮亦踉蹌而在兹于嗟乎丗德之浩浩兮恥謂人以不賢¶
陳珮玉於交逵兮被徒輿以瑶環設厚顔之欝沉兮孰敢即¶
問乎津涯發疾呌于咽嗌兮衆披靡而莫支夫冶倡之狐惑¶
兮豈不足於内揆顧西子之蓬垢兮益返忌兮故意惟前聖¶
之無悶兮老氏亦貴夫知希顧涼薄之多懲兮猶慷慨而尚¶
辭余固將去此而無悔兮念夫子之與我日進余以不及兮¶
又證余以其可余甞究往來之爲道兮論因革之爲權莫或¶
<pb:KR4d0493_SBCK_001-1b>¶
知其濩落兮子獨謂其固然庶乆子以自輔兮克有聞以時¶
行怱先我而南騖兮殆若爲乎余情廼歌以送之曰長江渾¶
渾兮春多浪波白日耿耿兮擊楫爲歌天薄我賦兮非以病¶
我于嗟兮昔之盛者何其多¶
　　　　古劒賦¶
呉季有劒古所服兮先時利行後伏匿兮歴丗十百神物來¶
兮精英上浮乆乃識兮截截庚庚玉理仄兮質化光泯&KR0627;正¶
黒兮匡視白日澹歛色兮燧人司金石水泐兮終古不磨竒¶
雄特兮勿䙝勿試靈具戒兮鬼目睒睒頭觺觺兮竊擬窺之¶
自造慝兮靈怒殛女不女貸兮神宫無人帝湛黙兮季冠如¶
山采衣翼兮長身好脩又正直兮稱是容佩有加飾兮魚室¶
珠襓雜文織兮虞于帝傍順降陟兮握竒中運授神職兮旋¶
陽制隂物不忒兮辟却百非五兵息兮大宰不劌完以爲德¶
<pb:KR4d0493_SBCK_001-2a>¶
兮變窮于傳塡無極兮¶
　　　　畫枯木賦¶
夫誰畫此枯樹兮臨不食之散泉旣偃蹇又嚙食兮骨岸岸¶
以弗妍想執筆以極思忽機釋而神旋遺衆壤於蹔有勒不¶
毀之所全或堊去於斤運或石泐於溜穿渰無雨以如晦怳¶
非規而能圎澹&KR0627;乎其旣失旋蒼然而在前命以物而不可¶
孰春秋而論年噫吁嘻被草以毛膏慮用丹眥爲流眩頥常¶
注㳄獨何爲托寂寞於無意而刻畫其不傳者邪¶
　　　　木齋賦¶
奎章閣藝文監秀才方積昔在匡廬讀書羣木之間謂之木¶
齋余愛其髙秀而賦之其辭曰¶
夫何硉矹以嵳峩兮據積水而欝盤有楩楠與豫章兮翳松¶
柏之丸丸攬芳草之盈庭兮聽&KR0687;&KR0687;之鳴鹿濯余纓於滄浪¶
<pb:KR4d0493_SBCK_001-2b>¶
兮沐余髮乎飛瀑余㓗淸以有待兮歎望之而彌髙絓余驂¶
以弗馳兮氣緜薄而心勞感春物之芳芚兮又晚實之不食¶
更千歳其未巳兮退自脩乎兹室¶
　　操¶
　　　　思魯琴操¶
龜山之隂隂兮有雲垂天河目而海口兮將見其人望之彌¶
尊兮即之彌親大音寥寥兮中信而眞¶
　　芝亭永言¶
　　　古詩四言¶
　　　　味經堂詩(有序)¶
　國子祭酒魯公伯子翬父作味經堂自爲記以朂其子¶
　逺公甞命逺從予遊故賦此詩¶
維昔玄聖有子過庭學禮學詩詔之丁寧面墻之窒繇不知¶
<pb:KR4d0493_SBCK_001-3a>¶
味親能使學不能使嗜觀于德容聽于德音詠歌周旋實涗¶
我心邈乎千載聖往言在舎而不求匪㒺斯殆畏友翬父窮¶
經篤行旣有諸躬思貽厥成旣菑旣畬俾稼之食旣畋旣漁¶
俾鼎之實作堂髙明曰子逺來吾經在兹逺其味之始予虚¶
羸匍匐來食茹草飲水以禦朝夕窮人得歸自我父師俛焉¶
斯文老至不知煌煌靈芝如彼嘉玉薄言采之花彼中谷南¶
陽之人來詹來言君子豈弟宜其後昆¶
　　　　題宋誠甫侍郎垂綸亭¶
岷源建髙駛無游舠漢㑹其委安流滔滔爰有君子垂綸其¶
下雖不得魚意甚閒暇援藟引楫至于中沱䕃樹以休悠悠¶
永歌逝波沄沄不轉維石樂玆忘憂矢言不食烝然雲興風¶
舉以髙駝翔中天遺景九臯木其落矣魚亦潜渚腃言風好¶
除于風雨風吹衣裳彼爲栖栖行吟望子寔勞我思山有榛¶
<pb:KR4d0493_SBCK_001-3b>¶
棘河有鰉鯉豈其飲泉必泠之美君子冠絁秩秩大經泂有¶
清酌可以濯纓¶
　　　　髙彦敬青山白雲圖¶
兩崖之間曾不容舠白雲悠悠與山俱髙¶
　　　　趙忠簡公祠堂詩¶
　皇元至順三年春解州聞喜縣學用禮部符祠其郷先生¶
　故宋丞相趙忠簡公公六丗孫國子博士篔翁求虞集作¶
　迎送神詩¶
山河邈悠宗國爲虗騎箕來歸懷此故都鳴梟在樹飢鱷在¶
渚閟宫不存公食無所董澤之陂有蒲與荷子孫具來式燕¶
以歌瞻彼洛矣其水泱泱斯文在兹俾也可忘¶
　　秦檜旣貶趙公於海南隨使人逼殺之公臨終從所寓¶
　　寺僧索素吊一方書其上云身騎箕尾歸天上氣作山¶
<pb:KR4d0493_SBCK_001-4a>¶
　　河壯本朝以付寺僧而絶聞喜之董澤公郷也¶
　　　　賦衛節婦王夫人¶
汎汎淇水岸有佳竹閨門嚴嚴樂爾貞獨泛泛淇流岸有松¶
舟閨門間間樂爾貞幽汎汎淇右有堂孔阜姢姢貞幽肅肅¶
眉壽淇原有泉可濯可沿亨&KR1092;勺尊樂爾髙年髙年樂止亦¶
有孫子式歌衛風以告國史¶
　　　　題學易齋(其人將詣孔林)¶
惟學易君子愼其齋居動息有存起處是於竒耦玩畫方貟¶
視圖晝循靜始夜根動初罔不在中日居月諸乃秉元化以¶
時盈虚共惟玄聖啓我後愚載瞻巍巍魯林欝如¶
　　　古詩五言¶
　　　　諼草生竹間¶
諼草生竹間翠色相綢繆美人欣有託君子故忘憂昔聞有¶
<pb:KR4d0493_SBCK_001-4b>¶
鳴鳯飲水來丹丘不食衆木實樂只淇園秋¶
　　　　髙竹臨水上¶
髙竹臨水上幽花在崖隂以彼貞女姿當此君子心春陽不¶
自媚夕露怱巳深湘妃昔鼓瑟悵望蒼梧岺¶
　　　　月出古城東¶
月出古城東海氣浮空𪷟車騎各巳息宫闕何穹窿牧馬草¶
上露吹笳沙際風帳中忽聞鴈傳令彀雕弓¶
　　　　書上京國子監壁¶
神京極髙寒幽居了晨夜雷風無時發零雨毎飄灑炎光不¶
到地蕭爽度長夏大化漠無宰豈必事陶冶楊雄不曉事守¶
道栖栖者玄經百無徴白髪謾盈把¶
　　　　至治壬戌八月十五日榆林對月¶
日落次榆林東望待月出大星何煜煜芒角在昴畢草樹風¶
<pb:KR4d0493_SBCK_001-5a>¶
不起蛩蜩絶啁唧天髙露如霜客子衣盡白羸驂齕餘棧嫠¶
婦泣幽室行吟毛骨寒坐見河漢没驛人告晨征曈曈曉光¶
發¶
　　　　憶三十年前與元復初叅政同賦秋日梨花元有¶
　　　　句云朝食葉底梨莫看枝上花而忘其後句因續¶
　　　　之云¶
朝食葉底梨莫看枝上花花開食實後霜風振長柯逺水良¶
可鍳彩雲亦易過念爾白於雪日莫當如何¶
　　　　李老谷¶
十轉山崦交九度沙磧溜始辭平漠曠稍接山木秀老病畏¶
行役慰藉得良覯秋嶺晚更妍寒花晝如繡故園夫如何朝¶
陽眩霜柚¶
　　　　泰定甲子上京有感次韻馬伯庸待制¶
<pb:KR4d0493_SBCK_001-5b>¶
翰音迎日轂儀羽集雲路寂寞就書閣老大長郎署爲山望¶
成岑織錦待盈度我行起視夜星漢非故處¶
　　　　賦水木清華亭¶
中流泛蘭枻望彼嘉樹林落日蕩野水浮雲生夕隂游魚戀¶
芳藻好鳥鳴幽岑爲樂恐易老吾將脫朝簮¶
　　　　天暦戊辰前續詠貧士一首¶
目昏畏附火枯坐寒䆫中破褐著絮重虚豆兼冰崇病骨於¶
此時浮屠屹撑空呼兒檢餘暦記日待春風雖欣解凍近翻¶
驚紀年窮貰酒欲自廣無錢似陶翁¶
　　　　又一首畣舎弟見和¶
蜀侯昔罹憂嶺海萬死中詩書庶不泯焉思禄位崇爾來五¶
十年所以恒屢空渉丗惟信道卓然立頽風漫仕非我能偶¶
貧豈人窮深耕定有穫歸嘆兩衰翁¶
<pb:KR4d0493_SBCK_001-6a>¶
　　　　後續詠貧士四首¶
老骨寒不寐夜長况聞風心悸危欲折跼蹐敗絮中鷄鳴當¶
晨叅馬疥芻不充山童衣百鶉喚之愧匆匆求火掃木葉庭¶
樹亦巳空决起不敢怠曙光屋南東苟遂牛馬性歸放春草¶
豐¶
歸蜀越関隴棧閣危登天適越河濟隔堰水丈尺間飢寒迫¶
旦暮舟車計茫然東家有一叟欲去初不言早朝聽詔畢喚¶
馬閶闔前童奴受宿戒向暖争相先聞之嗔兒子我何爲汝¶
牽屦無千金賈吾足安暇憐¶
爲政貴察色讀書在研覃司視旣不明兩者無一堪尚不逭¶
吏責爲師固宜慚聖丗無棄物况兹乆朝簮决去豈我志知¶
止亦所諳頗聞南山下菊根浸寒潭濯餌千日期冰臚復清¶
涵老馬果識道更服鹽車驂¶
<pb:KR4d0493_SBCK_001-6b>¶
天風夕號怒霜日殊清妍探架得古書前日手所編奈何視¶
茫茫字若萬蟻縁精意成寂寞惆悵還棄捐於帷仲尼衰清¶
夣不復然小子未聞道何以卒歳年¶
　　　　觀花有感¶
掛巾花樹枝酌酒花樹下風吹巾上塵花落手中斚清唱起¶
相壽母遽且聊暇流光急去人莫怪行樂者¶
　　　　赤城館¶
雷起龍門山雨灑赤城觀蕭騷山木髙浩蕩塵路断魚龍喜¶
新波燕雀集虚幔開户微風興倚杖衆雲散¶
　　　　同閣學士賦金鴨燒香¶
黃金鑄爲鴨焚蘭夕殿中窈窕轉斜月逶迤動微風綺席列¶
珠樹華鐙連玉虹無眠待顧問不知清夜終¶
　　　　退直同柯敬仲博士賦¶
<pb:KR4d0493_SBCK_001-7a>¶
月下白玉階露生黃金井踈條栖鵲寒衰蕙流螢冷戀闕感¶
時康懷歸覺宵永晨鍾禁中來白髮聊自整¶
　　　　送良上人賦得井上桐¶
桐隂秋轉薄井氣曉爲霜交柯舞幽鏡墮葉響鳴璫髙巢翠¶
羽下澄水玉虯藏上人從定出行吟繞石床¶
　　　　送呉子髙¶
懷寳獻京國悼亡還獨歸日落雲中樹風吹江上衣湘靈瑟¶
在席織女石支機逺道多寂寞強飯勿相違¶
　　　　于仲元舎賦紅梅¶
白雪不成夜丹霞遂崇朝妙質承日映飛英向風飄醉來紅¶
袖近歌罷綵雲消楊州問何遜何似董嬌嬈¶
　　　　寄題新冶亭¶
窈窕冶亭莫蕭條江南秋泛覧山河外張樂鳯皇丘公子飛¶
<pb:KR4d0493_SBCK_001-7b>¶
翠蓋美人囬綵舟從兹至黃髪樂哉以忘憂¶
　　　　題儋耳東坡載酒堂¶
翳翳儋耳城歴歴桄榔樹百年遺故丘新堂設賔阼清風海¶
上至朝陽在庭户丹山五色鳯覧德屡來下甘辛熟桂酒羅¶
列雜藷蕷苻黎多孫子食飲祭先具蛟龍波浪深歸來風雨¶
除¶
鑿井得甘泉渇者恒自私流潤不擇地委順復何疑海南絶¶
風雨水木况華滋隣舎解讀書諸生還誦詩何必懷故都聊¶
樂宜在兹星河度白鶴山月懸蛾眉來晚去何速勞人千載¶
思¶
　　　　盗發亞父塚(彭城有盗識宝氣於亞/父塚上發之得一劒云)¶
盗發亞父塚寳劒實累之塚開寳氣盡獄吏書盗辭盗言惟¶
見寳寧知亞父誰項王不相信弟子遂輿尸黃膓下深錮千¶
<pb:KR4d0493_SBCK_001-8a>¶
歳復何爲大河繞城東落日在城西過客立城下踟蹰望安¶
期¶
　　　　應制題王朏畫呉王納涼圖¶
雨過太湖上風生響屧廊紅綃拂几席白紵製衣裳朱光淪¶
厚地明月在髙堂何以保玉體長年樂未央¶
　　　　歩虚詞四首¶
歩虚長松下流響白雲間華星列爟火明月懸珮環肅然降¶
靈氣穆若愉妙顔竹宫憺清夜望拜乆乃還¶
稽首望太霞離羅間層霄絪緼結冲氣要眇出空謡前參千¶
景精後引務猷收攝衣上白鶴招摇事晨朝¶
朱光出東海髙臺迎赫曦六龍獻陽燧九鳯保金支錬丹軒¶
轅鼎濯景崑崙池拜賜冰玉佩玄洲共遨嬉¶
學仙淮南王問道劉更生三年鍊神丹九載凌上清日月作¶
<pb:KR4d0493_SBCK_001-8b>¶
環珮雲霓爲斾旌囬首召司命靈雨灑蓬瀛¶
　　　　題商學士畫¶
方士好服食商山多紫芝采之長松下濯以清澗漪滄凉百¶
里内秦皇都不知駕舟載男女築宫東海涯¶
　　　　贈藝監小吏¶
廣術何迢迢榆槐䕃蔽之鼔鍾晨莫起車馬中間馳此有嫠¶
居者閉户敎孤兒十歳學文史十五從吏師丹青出天性落¶
筆有令姿藝監取材伎小大無一遺署兒筦庫下禄薄不足¶
爲手持一束書求以慰母思告兒勿薄吏公卿出自兹請看¶
孟氏里軻母自有祠¶
　　　　記子昻畫¶
春風動蘭葉庭户光陸離言收竹上露石角掛綀衣車行不¶
擇路芣苡何楚楚遊子憺忘歸徘徊歳云莫¶
<pb:KR4d0493_SBCK_001-9a>¶
　　　　送西臺治書仇公哲¶
陜郊得時雨生意始來復存者事稼穡還者葺墻屋安知凋¶
療餘政可致新福闢除正廣術區井表深瀆均齊定恒志忠¶
厚保敦篤豈無憂丗士受仕在芻牧爲義苦多違好名常不¶
足治書肅將指善類庶有朂¶
　　　　送張道士歸上清¶
白雲旴水上自古多仙人手携緑玉杖頭戴白綸巾袖中出¶
風雨天上禮星辰歸來庭户靜芳草自生春¶
　　　　日出行¶
日出上城府日莫當蚤歸城門巳擊柝出郭何焉依下馬投¶
舘人空垣月當扉凉風張庭樹巢鳥屡驚飛起坐搔白髮怱¶
如霜草稀周公不復夣仲尼故沾衣老萊有孺色傳聞惟食¶
薇求之事巳晚徘徊行道微¶
<pb:KR4d0493_SBCK_001-9b>¶
　　　　贈治冠者¶
車馬入隘巷言㝷治冠師反關不受客髙坐哦書詩布衣不¶
掩脛晝食甘藿藜冠成動經歳不售亦不辭我少好文章把¶
筆無不爲愧爾爰寂寞愼與當自兹¶
　　　　贈冩眞佟士明¶
佟郎居上京閱人如風花拈筆冩其似千歳留英華迩來七¶
十年將相紛在目來者有如此往者那可續昔我𥘉北遊靣¶
白鬢如鴉點染煩粉墨華星暎丹霞今如雪中松苦硬雜蒼¶
白却視當年容邈如不相識不識當如何臨風且長歌黄雲¶
接河漢白雪漫坡陁乞身願歸老呉蜀山緫好贈君千黛螺¶
翠色秋可掃¶
　　　　寄陳衆仲助敎上都作¶
學省足清晝詞垣驚蚤秋美人隔河漢落月在髙樓持衣未¶
<pb:KR4d0493_SBCK_001-10a>¶
成曲吹笛不勝愁還趍鳷鵲觀別製鷫鸘裘¶
　　　　贈鐡菴道者二首¶
昔遊雲臺觀山色上衣青松花春雨落栢葉秋露零飢來煑¶
白石睡起看黄庭人間忽巳老莫問少微星¶
海上别妻子山中求伏苓白虎戯玄渚蒼龍護黄扄燒香招¶
五老行厨庖六丁從子似非逺丹霞粲華星¶
　　　　題商德符華山圖¶
昔祠雲臺舘行穿御階栢夕隂嵐氣深重碧照行客獨訪張¶
超谷漸覺巖險迫冰生玉井頭日射仙掌側豈無鐡鎖懸翻¶
身若飛鶻恐煩華隂令不奈昌黎伯王事况有程車馬何怱¶
忽流觀終南山周覧天府國尓來十七年欲往不再得山河¶
想邈悠傷殘轉蕭索摩挲商老圖彷彿希夷宅髙哉蓮華峯¶
白雲澹秋色¶
<pb:KR4d0493_SBCK_001-10b>¶
　　　　寄幻庵主者¶
朝遊武夷麓莫入匡廬岑放舟臨野水采藥過幽林清泉磨¶
寳劒磐石鼓瑶琴臘月歸溪上還作蚤春吟¶
　　　　賦茅山道士雲松巢¶
昔年李太白廬山思結巢褰雲自天上和鶴止松梢道士潘¶
閒逺髙居古大茅誦經門卧虎看劒石眠蛟飛歩脫鳬舄長¶
吟吹鳯匏九江攬秀色許爾作神交¶
　　　　酬上清道士鈔隂何詩¶
殘雪松上落輕冰硯裏生寫詩過夜半欹枕又天明少陵愛¶
何遜太白似隂鏗不愁勞弱翰亦足助髙情¶
　　　　題李漑之學士白雲半間¶
山中多白雲何由到城邑招之恐不來欲攬遽無迹栖檐候¶
晨光納牖作秋色用冲不爲盈常住寧若客分張任蒼松散¶
<pb:KR4d0493_SBCK_001-11a>¶
落還白石日照香爐峯月射仙掌側有恩封一郷與子當共¶
食¶
　　　　題浴日觀¶
煌煌赤老烏三浴乃出海波濤始晃瀁宇宙破冥昧西登泰¶
華顚東望方丈外稽首希夷翁今晨良慶㑹¶
　　　　爲范尊師賦雲林清遊¶
大茅千仞下結屋三四楹雲林户牖潤鶴去海天平坐上發¶
長嘯人間聞玉笙斸苓春霧重煑术晩烟輕緑室嘘丹氣蒼¶
崖受日精樵遺伐木斧眞降引霓旌九鼎金還就千齡樹不¶
傾問誰解居此云是范長生¶
　　　　吹笛圖¶
白雲悠悠去長松披髙丘匡坐吹笛人似是馬督郵飛鴻遺¶
哀響幽泉發春流女樂亦何有逍遥以忘憂¶
<pb:KR4d0493_SBCK_001-11b>¶
　　　　送甘以禮調官歸郷¶
甘君有良材於政無不宜白頭郡縣下尚覺非所施奈何筦¶
庫冗而可絀吏師豈直名吏師積學本書詩髙情抗浮雲廉¶
節濯清漪君子安所遇固無喜愠辭嗟我忝從官簮筆恒殿¶
帷竟無國士薦徒稱故舊知晚歳向田里藜杖相追隨尊酒¶
以怡老未爲負明時¶
　　　　送李彦方閩憲¶
文監李公彦方出貳閩憲同朝羣公皆賦詩以爲贈彦方¶
屢擢臺職激揚之宜有不待予言者適有一事深有感於¶
愚衷先正魯國許文正公實表章程朱之學以佐至元之¶
治天下人心風俗之所係不可誣也近日晩學小子不肯¶
細心讀書窮理妄引陸子靜之說以自欺自棄至欲移易¶
論語章句直斥程朱之說爲非此亦非有見於陸氏者也¶
<pb:KR4d0493_SBCK_001-12a>¶
　特以文其猖狂不學以欺人而巳此在王制之必不容者¶
也閩中自中立之歸巳有道南之歎仲素愿中至于元晦¶
端緒明白皆在閩中不能不於彦方之行發之去一贜吏¶
治一弊政不如此一事有以正人心儒者之能事也集卧¶
病目眚尤甚援筆書此云¶
七閩去天逺顚連苦無告牧人受深寄昧者覆爲暴犀象雜¶
金貝饑渇劇飫膏大言相鄙夷饜奪心自恔豈無循廉吏實¶
病黒白撓聦明属旒黈聽瑩資所到李矦金閨彦圖史擅讎¶
校晨聞大夫奏夕理武夷棹君子愼修職寧適豐廪稍蕉荔¶
甘多毒薑桂老堪芼所懷延平翁揚休似明道授受有源委¶
精微足深討言立聖如在表正愚可造師匠乆不興眞妄如¶
枘鑿云何誚支離肆誕長兇傲異言古所誅末學足深悼閩¶
雖在海隅前聞此淵奥正誼從簡編良俗宜善導贈言不及¶
<pb:KR4d0493_SBCK_001-12b>¶
它持此永爲好¶
　　　　題鄭秀才隱居¶
陶翁昔好菊荒徑不暇鋤素琴初無絃名酒亦屡虚雖有二¶
三子薪水不讀書凄凉千載下髙名將焉如不如鬼谷洞鄭¶
子樂有餘種菊以爲田田中更爲廬善藥不二價詠觴送居¶
諸有子揮五絃凉風在庭除時來青田鶴亦出濠梁魚昨者¶
遊亰師侯門曵華𥚑捧檄忽一喜翩然告歸與芳蒲采甘露¶
玉漿醸清醑老父坐堂上稚子具籃輿晨遊南山陲暮濯清¶
水渠席間撫猗蘭房中詠關雎以此得髙壽何必南陽居¶
　　　　題朱邸竹木¶
猗猗淇園竹結根磐石安枝幹相扶持風雨不可千其實鳯¶
所食君子思保完恒恐聲影䟽蕭條霜露寒金玉愼髙節千¶
載承清歡¶
<pb:KR4d0493_SBCK_001-13a>¶
　　　　詠史¶
軒后邈巳逺漢武亦雄哉荒忽九州外百年過煙埃雙化庶¶
長乆臨海築層臺黃金靡鏤飾喬林摧斷裁樂通竟先死孫¶
卿殊未囬不知作者意空令來者哀奉盤泣繁露馳道殷奔¶
雷志氣昔所在風雲恒往來¶
　　　　畫古木¶
荒郊卧蒼苔蛟龍在其上不知風雨來垂影一千丈後王撥¶
鐙法江南乆寂寥空令没骨畫容易媚中朝¶
　　　　賦蘇伯脩滋溪書堂¶
滋源恒伏流春雨川乃盈林疇廣敷潤草木俱繁榮臨深見¶
遊鯈仰喬有鳴鶯君子樂在斯齋居托令名積學抱沉黙時¶
至有攸行抽簡魯史存采詩商頌并禹穴追馬公湘江歌屈¶
生紉蘭不盈握伐木有餘情浩然欲浮海歸興還濯清方舟¶
<pb:KR4d0493_SBCK_001-13b>¶
我爲楫白髮愧垂纓¶
　　　　題薛外史瓊林臺¶
髙臺積方石瓊林樹交柯晨光昡白雪夕景纏紫蘿毎聞樵¶
子唱恐是仙人過塵丗在足下豈能聞笑歌過海秪騎鶴開¶
池還養鵝外史政瀟灑太白焉足多¶
　　　　送張兵部孟功廵河分題得屋上烏¶
花發上陽春門開未央曙城柝起群栖流光散朝羽息影須¶
近檐結巢願當户轆轤轉金井終日灌嘉樹¶
　　　　題彭澤陶氏家譜¶
百甓在户外五柳當門前燕去王謝宅人依墟里煙𫐠德尚¶
千載人情猶昔年以安遺孫子髙哉爲丗賢¶
道園學古録卷之一¶
