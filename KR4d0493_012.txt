# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:17.134417
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0526-012道園學古錄-卷第十二.
<pb:KR4d0493_SBCK_012-1a>¶
道園學古録卷之十二　在朝藁十二¶
　　　　　　　　　　　　　雍　虞　集　伯生¶
　　奏䟽¶
　　　　奏開奎章閣䟽¶
臣某等言特奉　聖恩肇開書閣將釋萬幾而就佚游六藝¶
以無爲此獨㫁於睿思而昭代之盛典也乃俾臣等並備閣¶
職感兹榮幸輙布愚忱欽惟¶
皇帝陛下以聦明不丗出之資行古今所難能之事以言乎¶
渉歴則衡慮困心艱勞之日乆以言乎戡定則撥亂反正文¶
治之業隆然而功成不居泣定不有謙遜有光於堯舜優游¶
方儗於羲黄集羣玉於道山植衆芳於靈囿委懷澹泊造道¶
精㣲若稽在昔之傳聞孰比於今之善美而臣等躬逢盛事¶
學愧前修雖旣竭於論思懼無堪於禆&KR0024;然敢不詠歌雅頌¶
<pb:KR4d0493_SBCK_012-1b>¶
極襄贊之形容探賾圖書玩盈虚之來往兾心神之融㑹成¶
德性之純熈揆㣲志而匪能誠至願其如此仰祈天日俯察¶
蒭蕘臣某等不勝惓惓之至¶
　　表箋¶
　　　　經筵謝宣表¶
臣某等言欽奉　宣命臣等並兼經筵者臣等伏以聖作稽¶
古知崇效天開筵肆講於前經當宁屢煩於　明詔垂憲萬¶
丗一新經緯之文有臣十人並拜便蕃之賜於昭睿㫁創始¶
明時臣某等誠歡誠感頓首頓首伏惟昔者明王不以天縱¶
而自聖夲之先哲式資道揆以開人故伏羲則畫於河圗神¶
禹錫疇於洪範凡將圖治愼在求聞盖帝王傳授之精布乎¶
方&KR0634;而古今治亂之迹可以鍳觀爰兹博洽之材用廣聦明¶
之識然守職業者特見諸政事之著惟任啓沃者先端其心¶
<pb:KR4d0493_SBCK_012-2a>¶
術之㣲故兹曠典之行實重眞儒之&KR0009;必經業可以發聖賢¶
之藴必器能可以相禮樂之成必養德之全素蒙孚信必至¶
誠之積可致感通苟非其人不稱兹選而臣等性本固陋學¶
&KR0057;迂踈守其師說之遺僅不忘其章句及轉國人之譯方稍¶
逹於性情所謂材有限而道無窮口欲言而心不逮猶重昔¶
人之歎况乎臣等之愚是故設醴上尊敷氊廣厦旣極詢諮¶
於累&KR0010;蔑聞&KR0024;報於纎豪敢謂能自得師坐進此道更錫官¶
聮之重俾兼誦說之司雖竊恩榮愈増憂責兹盖伏遇¶
皇帝陛下以乾坤之德爲德以堯舜之心爲心無一念不在¶
於民生無一事不遵於祖憲遐方畢服猶虞水旱之爲灾群¶
賢在朝尚恐俊良之攸伏必合二帝三王之至盛以登四方¶
萬國之太平下收支末於芻蕘俾益㳙埃於山海臣等敢不¶
力循古訓恪盡㣲𠂻非先王之法不敢言兾必由於正路雖¶
<pb:KR4d0493_SBCK_012-2b>¶
未丗之事不敢避庶有戒於前車尚勸九歌用稱萬壽臣某¶
等下情無任瞻天望聖激切屏營之至謹奉表稱謝以聞臣¶
某等誠歡誠感稽首頓首謹言¶
　　　　中書省慶親祀禮成表¶
寳暦在躬祗服祖宗之訓太宫脩祀於昭禮樂之文海宇均¶
安人神交暢(中賀)德崇㳟譲道積寛仁艱難具察於民勞傒¶
戴宻繇於天授卿雲就日護璽綬以來歸瑞雪宜年洗干戈¶
而載戢圭衮繪龍章之盛箾韶致鳯羽之儀臣等備位台階¶
依光宸極羣工述職賛文治之成功萬壽膺符受明禋之純¶
嘏¶
　　　　國子監賀親祀告成表¶
纉膺正綂脩禋祀於太宫還坐明堂受㑹朝於上日明時盛¶
典率土懽心(中賀)有德以興無爲而治御衮衣而酌秬鬯得¶
<pb:KR4d0493_SBCK_012-3a>¶
寳玉以備符徵干羽舞階羆虎桓桓而敵愾箾韶依律鳯凰¶
&KR0938;&KR3133;以來儀越若鴻禧光于大業臣等遭逄景運服守成均¶
造士登崇百代先王之禮樂採詩頌美萬年天子之春秋¶
　　　　即位太傅府賀表¶
龍庭臨御咸推傒戴之誠鳯詔渙頒同仰隆平之治慶弥中¶
外喜溢臣隣(中賀)盛徳在躬至仁應運爰丕承於今緒用克¶
纉於武功寅動雲興威信著盤桓之乆天囬日轉輝光&KR0013;履¶
位之&KR0004;式符宗社之傳允合乾坤之大臣等恩叨三事心戀¶
九重論道經&KR0022;庻有禆於熈代建極歛福願永保於洪禧¶
　　　　中書省賀元正表¶
陽春發育明新若日之方中而朔㑹同溥愽如天之爲大顯¶
承盛化恊慶昕庭(中賀)神武成功至文備徳綜萬機而益&KR0073;¶
達四聦而弗違礼樂從容建用維皇之極圖書宣朗緝熈於¶
<pb:KR4d0493_SBCK_012-3b>¶
穆之純假郊廟以受𨤲率臣民而錫福臣等叨陪鼎鉉式替¶
鈞陶時和&KR0010;豐願保無疆之祚風淳俗美永歌有道之朝¶
　　　　正朔中書省賀　中宫箋¶
玉燭調元播陽春於萬物禕衣承翟奉景福於一人懽溢宫¶
闈慶延宗社(中賀)柔嘉維則愽厚無&KR0416;帝業中興五色煉&KR0024;¶
天之石女功内治七襄成報日之章膺瑶&KR0634;之穠華&KR0283;金支¶
之奕業茂迎蒼暦益介鴻禧臣等備位外廷稱觴前殿二南¶
風化詠關雎正始之音萬年室家保旣醉太平之樂¶
　　　　翰林國史院賀　天壽聖節表¶
春囬正月律和舞鳯之庭日浹芳旬瑞紀流虹之渚縟儀洊¶
舉治象吏新(中賀)盛徳在躬至仁育物紫㣲華盖煥乎經緯¶
之爲章朱草醴泉妙與生成而合化天開壽域人樂熈辰臣¶
等弱翰無功清光有赫對楊休命絲綸緯黼黻之文歌頌永¶
<pb:KR4d0493_SBCK_012-4a>¶
年簡&KR0634;載衣裳之治¶
　　　　上　尊號翰林國史院稱賀表¶
冊奉鴻名俯徇臣民之請禮行盛日丕昭宗社之光道揆方¶
隆頌聲攸作(中賀)欽符天則綂接聖謨致治無爲揖譲允稱¶
於至德秉彛有懿範圍緫囿於誠功誕敷經緯之文克廣繼¶
承之孝備兼衆美永福羣生臣等叨掌絲綸幸題編簡鏤辭¶
白玉煥乎日月之明封詔紫泥大矣乾坤之造¶
　　　　賀&KR0634;皇后表¶
龍飛乾位聿觀建極之&KR0004;象著坤儀首恊承天之順事嚴宗¶
社慶洽家&KR0022;(中賀)盛德在躬至仁及物厚人倫美教化王道¶
所先行典礼觀㑹同朝儀丕顯益保基圖之固允宜祚胤之¶
昌臣某等黍列禁林欽逢嘉㑹瑟琴鍾鼓永歌正始之風祖¶
考神祇來燕守成之雅¶
<pb:KR4d0493_SBCK_012-4b>¶
　　　　中書省賀　皇后受&KR0634;箋¶
軒星著象行麗極之&KR0004;陽月就盈文恊來嬪之■慶均&KR0022;¶
國燕及宗祊(㳟惟)德備柔嘉身行慈儉粛臨中壼佐庶政之¶
勤勞祗奉東朝成一人之孝飬翬珩在御祚胤開臣等祥沗列鈞¶
衡欽承典則致関雎麟趾之化寔有本源詠生民清廟之詩¶
敢伸頌禱¶
　　　　監脩國史府賀　皇后受&KR0634;箋¶
宸極當陽際乾坤之交泰中闈定位仰日月之同升穆卜靈¶
辰誕膺縟典(欽惟)柔嘉有則㳟儉夙成鍾鼓瑟琴善繼徽音¶
之美褘褕鞠展宜占元吉之文儼規範於六宫孚儀刑於四¶
海臣等叨司合衮兼緫史廷求賢審官願載思於卷耳厚倫美化¶
詠正始於関雎¶
　　　　建儲中書省賀皇太后箋¶
<pb:KR4d0493_SBCK_012-5a>¶
文母思齊公神器以保天下太君&KR0071;體定國本而係人心於¶
赫淵𠂻率循舊典聿懷多福嘉靖維時䇿定禁中&KR0071;志重承¶
於至德慮周宇内承祧仍属於元良固萬丗之基圗受九重¶
之孝養臣等叨持政柄𫉬賛廟謨太極無爲妙乾坤之化育前星¶
有耀宣日月之光華¶
　　　　建儲翰林囯史院賀皇太后箋¶
惟皇作極廼豫建於元儲以孝事親式歸尊於太母臣隣恊¶
壹宗社底寜(欽惟)徳合生成恩隂顧復鉤陳華盖有來萬乗¶
之朝甲觀畫堂兼就兩宫之養旣永崇於囯本宜益重於坤¶
儀臣等備引詞林遥瞻禁衛興仁興讓常聮棣萼之相輝得壽得¶
名克保蘿圗之永固¶
　　　　賀登極表¶
鴻業啓圖丗守肇基之迹龍庭受賀躬膺大暦之歸欣載云¶
<pb:KR4d0493_SBCK_012-5b>¶
&KR0004;謳歌爲盛欽以¶
丗祖紹統乾之運　&KR0073;皇隆出震之名推一本之均齊累四¶
朝之&KR0071;及於惟景命&KR0101;至德之無私粤在　太宗御禎符而¶
有慶天心攸属囯𫝑以安欽惟¶
陛下道合彌綸功存綏撫立長式遵於家法計宜允恊於輿¶
情車服旌旗皆昔　祖宗之舊星辰河嶽赫乎宇宙之新時¶
開泰平人用寧壹臣等叨承重任適際昌期建皇極以敷言¶
親揚彛訓坐明堂而布政永賛成能¶
　　　　代中書平章政事張珪辝職表¶
欽承　明詔肇啓經筵講明王道考索前聞以進聖學於燕¶
間之中以禆致治於幾㣲之表成宗祖未就之志爲子孫經¶
乆之計實出聖上之睿知囯家之令典非細務也而臣徒以¶
家丗之舊愚戇之誠備位宰司首當勸講及解機務仍𢌿專¶
<pb:KR4d0493_SBCK_012-6a>¶
官雖竭盡於㣲忱望格心於萬乙然而自念昔從祖考属備¶
戎行其於明經實慚寡陋况以賤軀衰早養病多時先舉一¶
二老儒以次去國略盡坐閱&KR0010;時之乆未彰啓沃之功今又¶
召還禁林復係兹任以此憂慮深省周思豈非講明有限通¶
譯唯艱虚言不掩其躬行義理不勝於私欲或者顧望忌諱¶
取恱耳以爲容僥倖瞻承護曲說以干售私情是徇大躰有¶
傷以致繆悠不能感動載惟重&KR0018;何以自文惟知並進於老¶
成庻肯同心於陳閉¶
切以周尚父授丹書之日漢申公赴蒲輪之招皆年期頥爲¶
囯羽翼盖古者乞言之礼必於養老之時非徒外飾於光華¶
實有咨詢於故舊乎章政事致仕上柱國某敭歴中外承接¶
儒先懸車於方老之&KR0004;致壽於九袠之近進退有道天下服¶
其從容謀慮之精君子推其練習徳以乆閒而弥邵心以乆¶
<pb:KR4d0493_SBCK_012-6b>¶
静而益明一行一言有恒有則况其郷里去囯不逺近頒優¶
礼巳聳具瞻若蒙延入講惟不致縻之職事几舄之盛已足¶
表儀則其孚感之深不在話言之末¶
翰林學士呉澄心正而量逺氣嚴而神和其爲斈也愽考於¶
訓詁事物之𧷤而推逹乎聖賢之緼致察於思惟踐履之㣲¶
而充極乎神化之妙正學眞傳深造自得比夫末俗妄相摽¶
表以盗名欺丗者霄壤黑白之不同粤自累朝從布衣一再¶
召用超擢翰林學士有識君子不以爲過前當講說誠剴温¶
潤深有古風近以年老告病南去觀其所養完厚實尚康徤¶
聦明經學之師當代寡二雖蒙恩賜存撫爲化甚優必合召¶
還與講資其問學實非小&KR0024;¶
御史中丞王毅忠厚敦篤守道不欺歴甞患難勵志弥確其¶
於四書六經朝誦暮惟不以官事廢業不以衰老退心實欲¶
<pb:KR4d0493_SBCK_012-7a>¶
躬行非徒口說使與勸講必蒙聽字¶
集賢大學士趙簡實建&KR0004;議置立經遥先事逺慮其功甚著¶
爲此巳蒙恩賜褒美其人老成方正深知國體仐除前職實¶
契公論目即未見到任右䝉&KR0825;使&KR0208;召前來俾與講事必能¶
確守直道不事阿䛕論　正人扶植事體¶
前集賢侍講學士王結非聖賢之書不讀非正直之事不談¶
自信端才不嫌忤物先在講筵進讀後以改除逺去雖係煩¶
言退間&KR0004;於義理無歉擬合召還必能賛助¶
翰林侍讀學士酆文原持身清慎信古通今先在講筵因病¶
逺去今除前職乆未到任合與趣召前來¶
伏蒙　聖恩除授前職切以制誥國史二事皆所以成一王¶
之大經爲萬丗之令典比於效一官任一職者其事甚重若¶
止因循胃昧常人孰不可爲必欲稱其職任實深慚愧况卑¶
<pb:KR4d0493_SBCK_012-7b>¶
職世從軍旅歴任省䑓學業素非所優志愿耗於勞勩深思¶
逭責其在薦賢切見翰林學士呉澄學通天人道爲師表其¶
代言深如訓誥之弥文其書事嚴於筆削之成法盖其脩身¶
成德文學猶其緒持自今　英宗實録未經呈進　累朝嘉¶
言善行多合紀録採&KR0024;得宜全資學識又有遼宋金史累有¶
聖㫖脩纂曠日引年莫肯當筆使前代之得失無傳　聖朝¶
之著述不立恐貽譏議君子耻之然非愽洽明通孰克爲此¶
今者本官雖曰年近八十其實耳聦目明心力清逺及今不¶
使身任其事後當追念無及近者　朝廷差宫優賜存問礼¶
意已厚然須使當承㫖之任緫裁方可成能合行舉以自代¶
實爲允當¶
　　　　講畢奏特加藁城董氏封贈表¶
自古國家功臣以序各有等差或超異以表勲業或循常以¶
<pb:KR4d0493_SBCK_012-8a>¶
守定品此　朝廷子奪之大懽也我　朝封贈之法自有常¶
制而一二勲臣之家恩数持異礼亦宜之乃若子孫廉退不¶
欲有所陳請者無以表彰實爲偏&KR0018;故龍虎衛上將軍董俊¶
首師孤軍内附　太祖後於㓕金之役戰殁黄河之上其子¶
故中書左丞文炳受知¶
丗祖親從伯顔身兼省院之官提軍討滅宋國事載國史昭¶
如日星其孫故陜西平章士選丗篤忠貞孤介剛毅徧歴䑓¶
省號稱正人其文炳忠獻之謚乃贈典未行之&KR0004;¶
丗皇之所特命士選身後之賜僅從一品常資切照眞定史¶
氏保定張氏功業相望而董氏清忠過之且亡金武仙人之¶
殺天倪而奪眞定也實由董氏克仙兵而納史師張九元帥¶
擣宋餘燼於海中也實岀董氏旣克宋主撫定閩越之餘疇¶
其功庸誠爲雋特於斯叅詳宜依張史二家封贈¶
<pb:KR4d0493_SBCK_012-8b>¶
　　謚議¶
　　　　中書平章政事趙璧¶
大德三年謚故中書平章政事趙兾公曰忠亮延祐三年五¶
月有　旨加贈定謚於是　國史禮部太常㑹議改謚曰文¶
忠其議曰人臣之功勛灼然可見於行事者易知而可名其¶
有潜融宻化於幾㣲之間者無迹之可紀而生民實受其賜¶
者君子之所當發其㣲而著之焉前議掇公之大節若佐河¶
南之治使王　之師與平濟南李璮之亂敗㐮陽夏貴之兵¶
定高麗廢立之變而謂之忠亮善矣然而未足以發明公之¶
㣲也始者　國朝以馬上取天下未有以儒術進者公生河¶
朔當用武之時巳能從事學問及見¶
丗祖皇帝於潘邸獨以儒士見目是時　國言語未盡通中¶
原亦未始知有經傳之學也自公始以國語釋論語大學中¶
<pb:KR4d0493_SBCK_012-9a>¶
庸孟子諸書而教授焉然後貴近之從公學者始知聖賢脩¶
已治人之方矣故¶
丗祖甞歎曰漢人廼能爲國語深細若此盖孰察而深許之¶
矣於戯此其所啓沃者其可以淺近論哉謚法德美才秀曰¶
文宜合舊謚而易之日文忠矣謹議¶
　　　　兩淮轉運副使潘琚¶
議曰謹按　國朝&KR0004;入中原即用其豪傑以經理網紀妥綏¶
人心以致其財用其豪傑亦知天命之所歸思與其父兄子¶
弟脫㒹沛而就休養故其大者　奮　於智　爲之¶
將相其廉取者徃(徃)不卑小官而爲用盖其所存者非徒然¶
也其必有所見矣矧夫中綂至元之&KR0004;制度已立文物巳著¶
士君子乗興運而生者居一官效一職於當時固巳隠然有¶
高名重望而爵禄之崇盛者殆其所當有者也若故淮東西¶
<pb:KR4d0493_SBCK_012-9b>¶
轉運副使潘公琚者年未弱冠推釋爲吏並駕群村一時幙¶
府號稱秀發凡八轉皆不離筦庫而聲譽益著夫筦庫非致¶
名之官也而所就若此公之材美著矣然是時名曰筦庫實¶
理民之任也公能安其人而出其財不擾而濟事此其材美¶
可見不誣哉是故命於　天子而佐使使者分列方州領漕¶
渑於南北之交盖重地也雖未見其全用而其所設施巳略¶
見於行事矣於是儀曹史院與禮官雜議之而定以文懿盖¶
有所考哉謚法慈惠愛民曰文尚能不争曰懿合是二者以易¶
公名宜矣謹議¶
　　　　中書平章政事何榮祖¶
議曰甞聞善相天下者盖必本忠厚之心廓容受之量明理¶
事之識周經營之材極乆逺之慮躬&KR0018;荷之責者而後可庶¶
幾焉是故待事有先幾應变有餘昝持乆有定力處物有成¶
<pb:KR4d0493_SBCK_012-10a>¶
謀其功業始可得而論矣若夫以狹溥之資險忍爲術汙陋¶
爲習巧佞爲伎命與時遇位以倖致者充位之辱欺丗之禍¶
彼且無逃於天地之間生民何頼焉觀於至元大德之間以¶
大臣賛國論不爲近利細故所動揺本之以祖宗之舊典定¶
之以禮侓之㣲意以成天下之務者平章政事何公榮祖何¶
可少耶公爲御史中丞時權臣用事數爲所危䧟公守職不¶
爲之變終以是去位天下之望固巳在公矣¶
成宗皇帝在位完澤公之威重沈毅荅刺罕公之仁明正大¶
實相左右朝多正人君子而公獨以𦒿老精練弥縫條理於¶
其間豈漫焉甞試者哉卒能成太平之盛非偶然也然於是¶
時好功興利之徒間出其間偵國家財用之急積慮宻講將¶
有所作爲議數上公必正坐堂上奮仁者之勇明目張瞻論¶
民命國體之所以然發言折其謀使不得行耕田鑿井之民¶
<pb:KR4d0493_SBCK_012-10b>¶
晏然無所顧慮以遂其生理於當時者公存心之最著者也¶
𫾻歷䑓省數十年皆要官重任然衣服飲食之奉儉約不異¶
於儒素身死之日賜金給用之外略無餘貲比其立志非常¶
人所及宜其所成就如此謹按謚法廉方公正曰忠執心决¶
㫁曰肅請易公名不亦宜乎¶
　　　　陳文靖公謚議(儼)¶
昔者有道之君子内充然而有餘無所待乎外也未甞求用¶
於丗亦未甞不求用於丗也有天下國家者知其有道尊敬¶
而信用之則爲之出於是應之以文斈政事隨施而見不爲¶
喜幸不用則不爲変移其志大矣然或者假事以自舊巳見¶
用而無足以行也則以偃蹇日取盛各終身不一試謂古今¶
爲可誣也邪故翰林斈士陳公方盛年時閉户讀書未始有¶
求用之心及爲朝廷所用諄諄然視其職事之所在而謹奉¶
<pb:KR4d0493_SBCK_012-11a>¶
之略無厭常喜竒高自標致之意始終清要盖迫而後動來¶
而後應定而後就恒無心於其間此其視無能而求用避事¶
而取名以傲忽欺罔一時者爲何如也故其高文大𠕋以華¶
國者皆舒遟温厚之言横經論道以淑人者皆文質兼備之¶
教論禮則欲脩一代之經司刑則知先無訟之本至於處巳¶
接物温㳟退讓君子視之則楽其雍容小人仰之則失其鄙¶
暴謂之大儒先生斯無沗矣謚法道德愽聞曰文仕不躁進¶
曰靖謚曰文靖其合公之行也哉¶
　　書啓¶
　　　　請呉先生書¶
先生生朝避客連日奉候還&KR0101;今早令嗣來始蒙垂示留别¶
之意實爲驚&KR1358;盖進難退易固士君子之大節而去留之間¶
必有攸當今　朝廷嘉惠斯文德意至渥欽體近　㫖則監¶
<pb:KR4d0493_SBCK_012-11b>¶
斈所係甚重先生抱道懷德經明行脩係乎監斈者匪輕翩¶
然去之於雅志則得矣　朝廷其謂監斈何則區(區)之未喻¶
也謹遣斈生某等請于河上以必還爲期惟執事留意北棹¶
毋阻幸甚¶
　　　　慶章廬先生&KR0004;度啓¶
候鴈旋春紱麟紀旦㳟惟歡慶伏以有相之道無競惟人歴¶
觀統緒之傳莫&KR0002;濂伊之盛天禮攸叙人豪並興伯仲作於¶
一門師友邁乎千載逮至乾淳之講斈兼資張陸之切磨㑹¶
江漢於滄&KR0538;輔梁棟以榱桷是閱衆甫謂之太成未有如斈¶
士先生魯殿靈光獨立雲霄之表禹河砥柱旁無阿附之峰¶
載歌鳴鳥之聞特見卧龍之起金匱將垂於訓戒蒲論何憚¶
於歸來穆若燕閒齊戒以問於尚父斐然狂簡傳授多得於¶
伏生衆志之孚不言而信自任之重於時極難是以君子之¶
<pb:KR4d0493_SBCK_012-12a>¶
嘏最純前哲之年莫及不扶几杖康強非導引之私信作鍳¶
衡明睿絶邊岐之異述群經而畢究俾百丗以不迷遂開九¶
裘之齡允爲一代之瑞尚綏福履以亢文宗¶
　　　　回呉先生慶&KR0004;度啓¶
仰蒙尊執俯念孤生無聞又過於十期有賜忽來於萬里受¶
而思學感弥綸經緯之純服以飾躬懼黼黻文章之著拜父¶
師之祝嘏懷皇覧之揆&KR0004;伏念某干禄不回索居旣乆脩踐¶
益慚於寡陋論思何&KR0024;於　聖明擢擢儒林每踵先生之履¶
煌(煌)芝秀亦興晚嵗之歌盍曰歸歟稽諸作者㳟惟斈士先¶
生卓尔大雅巋然靈光閣具常珎奉龜齡之維永坐施重几¶
知鳯德之未衰將車昔念於聚星就業常容於立雪曲加奬¶
借更俾乆長洛社𦒿英許&KR0071;兼謨之芳躅漢廷掌故尚傳伏¶
氏之本經¶
<pb:KR4d0493_SBCK_012-12b>¶
　　　　賀海南將軍啓¶
出節少府移鎭大&KR0022;妆部曲於乆閑俄旌旗之改觀浮雲連¶
海空聞薏苡之車明月照楼自看夫容之劎落落幾亡於丗¶
故惓惓深結於主知退然不言遂以經&KR0010;撫髀而嘆能無廉¶
頗之思刻印以封不在雍齒之後偃蹇萬里之外輝蝗一日¶
之間酌酒以飲樞臣委曲道將軍之舊爲書以授賢子馳驅¶
將使者之華受弨弓而永藏錫康爵以旣醉上恩之厚外廷¶
所無某托在交游&KR0057;深慶抃虎皮裹甲徒煩卧護於江湖馬¶
首在塗行見來朝於魏闕尚祈調嗇式副頌言¶
　　　　賀原功少監&KR0004;度啓¶
夀星麗景文運司南緩繋懸弧記雲開於衡岳泥封啓事知¶
日近於長安信大耐之匪遟属弥昌而成錫某相知最楽揆¶
度云&KR0004;竹簞凉風請避玉堂於天上山泉釀酒更祈仙果於¶
<pb:KR4d0493_SBCK_012-13a>¶
海中薄寫慶悰尚幾體照¶
　　　　除夜以傽送歐陽少&KR0101;¶
㸔射殘年野有麗龜之𫉬復端嗣&KR0010;室宜戴燕之祥輙取具¶
於山虞庶少陳於時物或充加豆不腆承羞朱芾斯皇未覺¶
爲書之誤清酒旣載尚稱介壽之辭¶
　　　　荅歐陽少監餽&KR0010;¶
蜡賔迎虎擊鮮俄給於來田胞吏執牢爲酒遂蠲於孝享未¶
往大夫之拜敢甞君子之&KR0254;華我好春味兹豐爼汗邪滿載¶
持肩顧祝於有年湆胾属饜薦拍更均於嘉友薄言占謝更¶
悉嗣陳¶
　　　　荅原功待制慶&KR0004;度啓¶
伏承嘉貺俯記㣲生蚤億過庭毎道湖南之學晚同載筆毎¶
倍花底之朝永言舊好之匪私尚論斯文之有在方觀水嘆¶
<pb:KR4d0493_SBCK_012-13b>¶
黄河之大何賦詩多清頴之思我詠藿苗願維駒於朝夕公¶
憐樗櫟顧問蟪之春秋嗟憂患之已深奚誦褒之敢受乃若¶
自稱之謙甚必祈稍改以安承草服黃冠還踐守居之夢茅¶
檐竹簞當從歸老之游浩有謝忱悉儲侍旣¶
　　　　回胡貢士啓¶
應詔公車脩容旅次文書衘䄂皆經義治事之餘稱譽過情¶
謂承明著庭之舊衰緒逺稽於前代同&KR0129;爰托於斯文乃辱¶
先施深慚盛意㑹元先軰明經皓首聞道紫陽續食館人夙¶
勸蒲輪之駕葉繻𨵿吏行分藜燭之光獨推稷下之老成何¶
有洛陽之年少薄言古謝未究欲言¶
　　　　荅蕳西碧餽&KR0010;啓¶
篤叙郷情特厪節物士鶉駢首來同祝饐之鳩一鶚傳書俾¶
載迎春之燕肅肅𦊨罘之𫉬温温几席之懽謹巳拜嘉詎云¶
<pb:KR4d0493_SBCK_012-14a>¶
還贄聊奉時哉之嗅想蒙莞爾之留¶
道園學古録卷之十二¶
<pb:KR4d0493_SBCK_012-14b>¶
