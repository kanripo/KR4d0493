# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:17.552369
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0526-021道園學古錄-卷第二十一.
<pb:KR4d0493_SBCK_021-1a>¶
道園學古録卷之二十一　應制録一¶
　　　　　　　　　　　　　雍　虞　集　伯生¶
　　&KR0125;文¶
　　　　皇后祔廟&KR0125;文¶
伏以進承大統奉宗廟以無私升侑閟宫在&KR0022;家而有制永¶
言徽懿冝極尊崇¶
英宗皇后瓮吉刺氏嫓德　英皇相時至治作新禮樂親¶
孝祀之苾芬揔覈&KR0096;綱成化功之簡易亶資中助丕&KR0139;前聞¶
故周南詠輔佐之勤坤道著順承之美鼎湖夕逝感霜露之¶
恫身椒掖晨空驚歳時之即逺乃修縟典式賛嘉稱謹遣攝¶
太尉某官臣某奉玉&KR0125;玉寳上尊號曰　莊静懿聖皇后升¶
祔　英宗廟室伏惟濯赫有靈陟降在上歆于大饗於萬¶
斯年¶
<pb:KR4d0493_SBCK_021-1b>¶
　　　　皇后&KR0125;寳文¶
皇帝若曰朕祇服　祖宗之成訓式嚴統緒之正傳躬荷洪¶
休勉登大寳揆乾坤之定位&KR0026;日月之合明乃睠壼闈聿崇¶
稱號皇后瓮吉刺氏專静謙抑懿柔淑嘉丗有令儀來相¶
宗事肆朕舊勞於逺外兼夙夜以憂勤曁予力済於艱難亦¶
後先而輔佐若昔朝廷之體循兹典禮之常宮府具宜家&KR0022;¶
興譲今遣攝太尉某官某持節授爾玉&KR0125;寳章以隂教乎内¶
備恊人文以順承乎天永寕地道噫生民之詩作不忘厥&KR0004;¶
関雎之化行庶幾有助尚綏景命克配無疆¶
　　　　明宗皇帝祔廟&KR0125;文¶
臣聞統必有宗生嘗得以致其譲廟必有主没思所以尊其¶
名稽古考文冝天錫誄欽惟¶
先皇帝夙秉勇智惟時元良體傳次之成言避謳歌而逖出¶
<pb:KR4d0493_SBCK_021-2a>¶
雖身居絶域多歴於歳年而義動逺人樂爲之先後德威孔¶
著未堪大業之艱貞事變匪常猶閔生靈而愼動庶來蘇於¶
傒戴爰戡定以奉迎巳謹清宫俄虚黃屋臣民寡祐永遺惠¶
澤之敷施天日有臨尚想神明之如在禮嚴升祔誠備&KR0139;楊¶
謹遣攝太尉某官某奉玉&KR0125;玉寳上尊謚曰¶
翼獻景孝皇帝廟號¶
明宗伏兾睿&KR0149;俯回歆格&KR0182;綏丕祚垂&KR0073;無疆¶
　　　　皇太后&KR0125;文¶
嗣皇帝臣(御名)謹稽首再拜言曰臣惟祖宗積累之勤奄有¶
方夏先皇仁譲之至全付眇沖奉神器以持盈仰慈恩而思¶
報欽惟　皇后陛下德齊睿聖躬済艱虞相恊成功著坤儀¶
於天下弥綸大造凝鼎命於禁中爰尊太母之鴻名祗若我¶
家之盛典式隆孝養保祐方來謹奉五&KR0125;玉寳上尊號曰¶
<pb:KR4d0493_SBCK_021-2b>¶
皇太后伏願上帝昭融眷我　皇國於萬斯年介以景福永¶
言思齊祚胤千億臣(御名)誠&KR0172;誠抃稽首再拜謹言¶
　　　　明宗皇帝升祔樂章¶
猗那皇明丗纉神武敬天弗違時潜時旅龍旂在塗言受率¶
土不遐有臨永錫多嘏¶
　　䇿問¶
　　　　㑹試䇿問¶
傳曰春秋教以禮樂冬夏教以詩書若稽古昔率是道也吾¶
夫子修禮正樂刪詩定書賛周易作春秋天下萬丗頼焉漢¶
立學官經制博士名家之斈史具可攷歴唐以來定爲註䟽¶
立教者用之　國家設科取經術之士今十餘年矣廓而明¶
之不在斈者乎夫自漢唐至于近代&KR0003;經者多矣或傳或否¶
悉論焉則累日不能旣其目請以耳目所共及者而問焉易¶
<pb:KR4d0493_SBCK_021-3a>¶
自王輔嗣之&KR0003;行而言象数者隱其有存者猶當攷夫邵子¶
先天之學可得而傳乎程子之傳朱子之本義㫖意所&KR0204;文¶
義所當有異同乎書有今文古文之辨傳者終不敢折而爲¶
二以昔人成書有未可輕意者乎詩自毛傳盛行韓傳僅見¶
迨朱氏傳出一洒其故其有所授乎毛鄭舊&KR0003;猶有可論者¶
乎春秋左氏公榖之傳與經並行乆矣至于啖趙陸氏始辨¶
其不合而求諸經君子韙之三子之&KR0003;果盡得聖人之㫖乎¶
劉氏&KR0096;衡三傳益宻于陸而劉傳果無餘藴乎胡氏之&KR0003;其¶
立義得無有當論者乎禮有儀禮及大小戴記又有周官小¶
戴記今用之儀礼其經也可忽講乎大戴之記猶有可取者¶
乎周官之制可互攷乎鄭氏之註其歸一乎此固諸君子積¶
習而素知者其詳言之¶
　　　　㑹試䇿問¶
<pb:KR4d0493_SBCK_021-3b>¶
昔者神禹盡力溝洫制其畜洩導止之方以備水旱之虞者¶
其功尚矣然其因其利而利之者代各有人故鄭渠鑿而秦¶
人冨蜀堋成而陸海興漢唐循良之吏所以衣食其民者莫¶
不以行水爲務今畿輔東南河間諸郡地&KR0020;下春夏雨霖輙¶
成沮洳関陜之交土多燥剛不宜於暵河南北平衍廣袤旱¶
則千里赤地水溢則無所歸往往上貽宵旰之憂至發　明¶
詔修庶政出粟與幣分行賑貸恩德甚厚然思所以永相民¶
業以稱㫖意者豈無其䇿乎五行之材水居其一善用之則¶
&KR0517;漑之利&KR0484;土爲饒不善用之則泛溢塡淤湛潰嚙食兹欲¶
講究利病使畿輔諸郡歳無墊溺之患而樂耕桑之業其䟽¶
通之術何先使関陜河南北髙亢不乾而下田不浸其瀦防¶
决引之法何在江淮之交陂塘之跡古有而今廢者何道可¶
復願詳陳之以&KR0026;諸君子之斈¶
<pb:KR4d0493_SBCK_021-4a>¶
　　　　廷試策問¶
洪惟¶
太祖皇帝受天明命肇興景祚　列聖継作四征不庭鋒旗¶
攸指靡不率服迨我¶
丗祖皇帝混一區宇聀方所載振古未有於是建國紀元立¶
官府置郡縣制禮樂定貢賦　帝德王功之盛粲然如日星¶
之行天四時之成&KR0010;也六七十年之間講之益明治之益習¶
天下晏然守其盈成者又何以加之哉朕纉承正緒夙夜祗¶
懼承我　聖祖神考之心比歳再祼太室仰而思之求盡其¶
道而未能也夫親親莫内于九族今百丗本支繁&KR0283;盛大則¶
旣尊位重禄矣尚有以&KR0134;之之道乎尊賢莫先於百姓今丗¶
臣大家勲業昭茂則亦旣冨方榖矣尚有以體之之道乎多¶
方内附之衆因其俗而導之者亦旣乆矣一而同之之道尚¶
<pb:KR4d0493_SBCK_021-4b>¶
有可充者乎生聚教養之民因其生而厚之者亦旣周矣恊¶
而雍之之道尚有可致者乎書曰鍳于先王成憲其永無愆¶
朕之志也子大夫咸以道藝來造于廷其備陳之朕將親覧¶
焉¶
　　　　廷試䇿問¶
朕聞伏羲神農黃帝之事見於易堯舜禹湯文武之治存乎¶
書皆聖人也其號名雖殊而治化則一日月星辰之爲天立¶
陵川澤之爲土君臣父子夫婦長㓜之爲人三極之道有以¶
異乎宗廟也朝廷也師旅也禮樂也佃漁也耕桑也時之所¶
尚雖小有損益其爲治之具豈有易於此者乎然而伏羲神¶
農黃帝之所以爲伏羲神農黃帝堯舜禹湯文武之所以爲¶
堯舜禹湯文武可得而别歟伏羲之卦文王申之神禹之疇¶
武王詢之文無異也道無異也然伏羲之作造化備矣何以¶
<pb:KR4d0493_SBCK_021-5a>¶
有待於文王武王之心神明通矣何以猶待於箕子然則羣¶
聖之奥有待於後丗者猶無窮乎子大夫習之於師考之於¶
古得之於心宜之於今亦素有其&KR0003;乎朕誠以爲非伏羲神¶
農黃帝無以爲道非堯舜無以爲德非禹湯文武無以爲功¶
心術之精微制作之㑹通子大夫其悉陳之朕將親覧焉¶
　　詩¶
　　　　題周怡臨韓幹明皇出游圖¶
開元盛事何人畫玉冠夫容御天馬從官&KR0016;歩各有持移仗¶
華清意閒暇宫花如錦照青春詔許傳看思古人不知身在¶
瀛洲上親奉圖書侍紫宸¶
　　　　明皇出游圖¶
輦路風微曉霧開華清宫裏看花來五王走馬誰先醉倒着¶
宫&KR0129;去不回¶
<pb:KR4d0493_SBCK_021-5b>¶
　　　　端午賜大長公主¶
細&KR0081;迎颸喜宫衣之&KR0004;試瑞蓮承霧&KR0159;壽斚之方持輙陳節¶
物之多儀用祝年齡之有永併將唐律式&KR0283;魯風¶
殿閣薫風五月凉緑荷池上度天香扇裁團鑑飄羅雪盌注¶
輕氷藹玉漿塵尾可消時晝永綵絲冝祝壽年長清朝共&KR0159;¶
宫闈貴萬歳菖蒲汎紫觴¶
　　　　董元夏景山口待渡圖¶
董元夏山何可得嘉木千章鐡作畫曽巒緫含雨氣潤百谷¶
正受川光溢犬牙洲渚善洑洄滄江散落碣石開山田何處¶
無耕鑿尋源不得還徘&KR0422;柳下行人將有適臨流不度心爲¶
惻我楫孔堅舟孔安奉子以濟諒非難¶
　　　　徽宗畫梨花青禽圖¶
&KR0043;雨&KR0004;収禁林寂玉斧臨牎看春色蒺蔾沙上暖塵飛何處¶
<pb:KR4d0493_SBCK_021-6a>¶
人間作寒食¶
　　　　趙千里小景¶
前代王孫不好武拈筆幽牕冩汀渚殘雲野水三百年依舊¶
松筠濕春雨¶
　　　　燕文貴小景¶
行盡長松逕溪頭有小舟鑑湖如賜與終日弄清流¶
　　　　趙千里出峽圖¶
巨舟臨峽口衆工志如一各以所操濟雖危萬無失所憂至¶
平曠玩肆生縱逸母俾持釣翁&KR0029;杖三太息¶
　　　　藴能羅漢圖¶
有寳其寳破慳來獻我乃回施非見所見月輪當空天清海¶
平神光赫然萬國永寕¶
　　　　白樂天重屏圖¶
<pb:KR4d0493_SBCK_021-6b>¶
錦屏圍煖坐衰翁妻子相看語笑同翡翠鴛鴦元是畫櫻桃¶
楊柳詎非空清朝&KR0278;老容歸早野寺冝閑見歳豐兠率有天¶
何異此&KR0081;巾吟偈白蓮風¶
　　　　陳閎畫中宗射鹿圖¶
昭陵石馬立殘陽曽見騰&KR0750;逐鹿&KR0163;馳射衝波夸&KR0023;雋故知¶
英氣似前王¶
　　　　羅漢圖¶
神光炯炯視容直坐展兩足手按&KR0176;兩龍還入軍持水風衣¶
拂著磐陀石深山海島非人間碧桃花開啼鳥閒法雲還爲¶
等慈起矍然飛錫無留難¶
　　　　韓幹馬¶
開元沙&KR0080;蒺藜秋韓幹新圖揔不収天廐眞龍竒骨在故知¶
臣甫&KR0018;驊騮¶
<pb:KR4d0493_SBCK_021-7a>¶
　　　　曹覇下槽馬¶
&KR0491;下長年飽豆芻誰通馬語識踟蹰主恩深重知何報或者¶
東封駕皷車¶
　　　　韓晋公(滉)土星像¶
猗黃靈塡土中馴伏牛&KR0011;相從朱斿&KR0045;招八風乗天田入紫¶
宫命司嗇&KR0236;九農鳴塊桴年屢豐¶
　　　　柯博士畫扇¶
旭日鳴幽鳥露華在芳藂外廷無奏事殿閣自微風¶
　　　　胡䖍取水蕃部圖¶
駝車度磧輙三日老馬砲沙泉水溢橐囊盛滿不辭勞徼外¶
天山雪千尺君不見　聖明天子恩澤多旁及四海猶翕河¶
昆虫草木感餘潤日獻醴泉甘露歌¶
　　　　滕昌祐蘹香睡鵝圖¶
<pb:KR4d0493_SBCK_021-7b>¶
蒼鵝惜毛羽宛宛卧春雨雨餘日照沙上有蘹香花懷香不¶
自獻夢到金鑾殿殿池多躍魚君王方草書¶
　　銘¶
　　　　奎章閣銘¶
天暦二年三月吉日　天子作奎章閣萬機之暇&KR0026;書怡神¶
則恒御焉臣奉勑而銘之曰¶
維皇穆清中正無爲翼翼其欽聖性日熈廼闢延閣左圖右¶
史匪資燕娯稽古之理經緯有文如日行天爰刻貞玉垂美¶
萬年¶
　　　　棊盤銘¶
動制勝静保德勇有功仁無敵¶
　　　　棊盤銘¶
圎周天方畫地握化機發神智¶
<pb:KR4d0493_SBCK_021-8a>¶
　　賛¶
　　　　趙平章&KR0030;像賛¶
臣聞古昔帝王所以加禮於輔相老臣者以爲爵位之崇錫¶
予之厚有不足以盡其心則必象其體皃而致美於形容焉¶
於顒顒昂昂如圭如璋又曰敬愼威儀惟民之則其此之謂¶
夫公以勲門將胄篤尚儒素積學以致用人莫知其志之所¶
存也出事¶
丗祖皇帝始爲御史風采肅然振厲中外歴事　累朝踐揚¶
臺省垂五十年事業著簡&KR0125;勲庸書旂常天下謂之名臣朝¶
廷謂之元老當&KR0139;用而憂時愈深嬰患難而立節弥固夷險¶
一致進退以時盖有古君子之風焉是以論者以爲清嚴似¶
揚綰淵通似李泌周緻似姚崇剴至似陸贄至於以直搆禍¶
蹈機穽而不爲之動則漢䔥望之殆不能及噫此天下之公¶
<pb:KR4d0493_SBCK_021-8b>¶
言非臣之私言也至順元年五月甲子¶
今上皇帝念翊戴之功俾繪其像而命臣集爲之賛臣少嘗¶
從公游今且老矣其實知公故承　詔不辭謹再拜稽首而¶
獻詩曰¶
肅肅魯公泰山巖巖剛毅直方爲國之監有言有猷以定國¶
是衆人所難在公則易¶
丗祖舊臣維公在兹百煉之剛遇挫弗虧　上帝&KR0132;之俾佐¶
天子底定綏輯弥文以理白髪蒼顔正笏垂紳凛然秋霜煦¶
&KR0006;陽春國有老成&KR0022;家之福　天子萬年景命有僕¶
　　　　趙中丞&KR0030;像賛¶
天暦庚午孟夏&KR0004;吉　聖天子以爲御史中丞趙公丗安元¶
從功臣爰置左右踐&KR0993;省轄表正風憲厥績殊茂乃命繪像¶
用肅具瞻親御翰墨書勑其上識以寳璽而命臣集述賛焉¶
<pb:KR4d0493_SBCK_021-9a>¶
臣惟公之事　上也靖㳟夙夜夷險一致入則告以謀猷之¶
嘉出則宣其德意之美惓(惓)焉愛君體國之意其見於儀形¶
風采者宜垂頌焉謹拜手而述賛曰¶
肅肅憲綱國之司直以正朝廷百辟是式聖皇御天法度章¶
程風霆之威日星之明昔在¶
丗祖最重斯職　列聖授受精意愼擇賢必有能廉必有材¶
必信必親庶尹則諧惟今趙公簡在有素旣勤其躬亦衡其¶
慮　天子有行鞭弭&KR1060;鞬　天子正統㐮賛周旋温(温)其儀¶
侃(侃)其色珮玉舒遲前席宻勿暦階中書時清政平乃肅風¶
紀以賛國成知無不言言無不聽有容有嚴有文有政　天¶
子萬年大臣相之九叙惟歌無以尚之¶
　　　　呉宗師&KR0030;像賛¶
游乎萬物之表而能約已於名教老乎朝廷之間而不濡迹¶
<pb:KR4d0493_SBCK_021-9b>¶
於公卿粲若華星之䴡乎河漢浩然雲氣之出乎嵩衡其凝¶
也止水之善鑑其動也祥風之時行祠黃石者盖有遺書之¶
託衣白衣者寧無辭當丗之名導冲和以輔元化非呼吸而¶
致長生伊&KR0132;有巢父軒轅有廣成則所謂宏演博大眞人者¶
安得不後天地齊日月以賛于休明者乎¶
　　　　御馬五雲&KR0185;圖賛¶
傳曰天用莫如龍地用莫如馬夫馬上配乎龍而乾之爲象¶
兼焉斯其爲貴者矣然周穆遊乎西極虚傳八駿之名漢武¶
求諸渥洼實費貳師之出方于今日殆不足云我　國家肇¶
基朔方奄有六合千乗萬&KR0016;風焱電馳武功告成禮文畢備¶
百年&KR0386;煦之乆萬物生息之繁於斯盛矣乃若夫馬外則駉¶
駉而在朝樂彼超&KR0750;内而肅肅以居閑均其調習論其可以¶
名稱者盖不勝紀至順二年夏　天子時廵上京行幸之次¶
<pb:KR4d0493_SBCK_021-10a>¶
日閱其良於是五雲之&KR0185;出焉盖神駿之&KR0057;傑者也臨軒一¶
顧廓開萬里之風雲立仗羣趨却立九重之虎豹光逾雪練¶
文戴龍章凡其游牧之生悉備乗輿之御此豈偶然者哉於¶
是命善工圖形藏諸内閣而俾臣賛之臣聞&KR0185;不稱其力稱¶
其德也今斯&KR0185;也生于明時遭逢賞鍳不有其德&KR0154;克臻兹¶
噫一馬之善　上猶録之如此豈有人材之出於當丗而不¶
見知見用者哉敢述賛曰¶
房&KR0043;儲精天馬來下有萬其駿莫之能侶玄文五聚黼黻厥¶
身粲若&KR0018;圖猶龍有神聖皇在御神物斯出行地乗天嘘雲¶
耀日爰勑繪素對貌竒姿德力具稱存乎賛辭¶
　　　　瑞寉賛¶
至順三年三月趙國公臣常不蘭奚中書平章政事臣亦列¶
赤御史中丞臣脫盈納等欽奉¶
<pb:KR4d0493_SBCK_021-10b>¶
皇帝聖㫖皇后懿㫖命特進神仙大宗師臣苗道一脩羅天¶
大醮于大長春宫四月朔旦臣不蘭奚自長春以青詞入謁¶
内廷請署　天子御名沐以龍香之澤封以雲錦之函羽葆¶
鼓吹導自禁籞歴于曽城浮塵不&KR0045;馳道清肅風日和美靈¶
光發舒將至乎仙壇而臣道一率其属奉迎道周羽蓋雜華¶
霧以&KR0813;紛法曲　繞旌霓而髙亮百官在列萬姓聚&KR0026;乃¶
有青鸞白鶴飛舞太空雅唳長鳴去人尋丈若羣眞之並駕¶
從　以來迎盤桓後先及壇而止衆目瞻覩驚歎神異醮¶
禮告成言將復命咸曰苗君某先朝舊人老成端恪道行嚴¶
一故能深逹皇宸致感玄徴有如此者而臣道一乃曰兩宫¶
至誠上與天通一念之興如響斯答天何言哉示之以事是¶
故玄裳縞衣羽翼乍離於三景同鳴齊唱音聲遥聞於九天¶
老臣奉詔禱祈庶竭愚分而巳至于明應則　上帝之所以¶
<pb:KR4d0493_SBCK_021-11a>¶
報兩宫非老臣之所能致也然臣不蘭奚等不敢&KR0046;其事繪¶
圖以聞傳　㫖國史臣集書以識之盖仙人道士之言云太¶
上至眞飛行虚無不可以形迹見也然而輟馳翔於寥廓横¶
四海而覧輝則羽族有先見者焉書傳有之鳯凰來儀神祇¶
來格此其&KR0011;也臣聞至元紀元歳在甲子實命誠明張眞人¶
建大醮於兹宫有瑞鶴之應焉今七十年矣前太常徐琰見¶
諸賛詠臣切思之至元甲子¶
丗祖皇帝在位之五年今兹之&KR0010;則¶
今上皇帝之第五春也玄徴之感同符¶
丗祖不亦盛乎於乎我　聖皇敬天尊祖之誠仁民愛物之¶
惠前聖後聖其揆若一則吾　聖元宗社無疆之福詎可量¶
哉敢再拜稽首述賛曰¶
明明天子昭事上帝肅肅在宫齊聖無二乃睠殊庭神明所¶
<pb:KR4d0493_SBCK_021-11b>¶
都嘉徴瑞圖此興此儲維時神師故舊&KR0132;老羽衣持節致我¶
忱禱緑章紫封金龍夾扶來自禁中百靈與俱倬彼雲漢有¶
飛者羽如雪映掩載翔載舞乃占道書是爲貞符聖神鍳臨¶
其來舒舒降休隕祉爰自昔始表而著之億千萬禩¶
道園學古録卷之二十一¶
