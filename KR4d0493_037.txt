# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_035-1a>
#+PROPERTY: JUAN 37

<md:KR4d0493_SBCK_037-1a>¶三十七
　　　　　¶　　　　　　　　元　虞集　撰¶
　記¶
　　飛龍亭記¶
昔者¶文宗皇帝之在潜邸東南海岳湖江之上車轍馬
足有所至¶焉則守吏民庶欣感榮幸隨而表之以識其
愛慕之意既登¶大寳自天光日華之所被及山川草木
<pb:KR4d0493_WYG_037-1b>
與有榮耀則必有所¶述以示乎天下後世若集慶路大
元興永夀宫之飛龍亭其¶一也亭成久矣而宫之住持
道士勑賜虛白先生臣陳寳¶琳始録其事即臨川山中
臣集記之亭本冶亭宫本𤣥妙觀¶集慶本建康路皆¶
文宗皇帝所賜名也方在金陵時行邸去冶亭為近上<md:KR4d0493_SBCK_037-1b>¶時遊焉一日傳命且至寳琳出宫門迎候逾時從官已
奉¶御供具及門則知上已至冶亭久矣引鍾山之形勝
俯¶城郭之佳麗顧瞻徘徊悠然有化育之治焉從臣以
<pb:KR4d0493_WYG_037-2a>
寳琳見¶上笑曰道人何避客之久也寳琳頓首俯伏請
罪上曰¶山徑幽雅取便而至宜爾之不知題冶亭者虞
集今何在也¶皆對曰今在翰林充學士命王僧家奴模
而觀之因藏諸箧¶問寳琳何以字玉林也則對曰道士
燒金石為丹汞抽鼎中¶状如瓊林玉樹故取以為名上
曰當雪時吾登此亭目力¶所及樹木皆玉也豈不易知
乎更謂之雪林後臨御别書¶雪林字賜近臣趙伯寜而
寳琳仍字玉林矣謂寳琳曰吾出¶游數勞人不如山行
<pb:KR4d0493_WYG_037-2b>
之便可作柴門嚴扄鐍以待余之徃来¶自是數至寳琳野
人見上之樂而忘其㣲賤或持酒引裾¶留上上欣然為
留亦不責也天厯己巳寳琳與其宫之住持<md:KR4d0493_SBCK_037-2a>¶趙嗣祺朝
京師始置先生號以賜金陵道士之嘗得見者¶嗣祺曰
虚一先生寳琳曰虛白先生得之者纔二三人耳蓋¶異
其數也時賜新宫名而冶亭名飛龍矣明年之三月二
十¶五日臣集侍立¶奎章上顧謂曰汝猶憶冶亭乎亭傍
松當加長茂臣集對¶曰集到冶亭時未種松也上曰朕
<pb:KR4d0493_WYG_037-3a>
遊冶亭見卿書以為繫¶千載之思實慨朕懐因命臣集
書宫亭新名以賜而寳琳持¶歸賜南御史臺錢若干新
其宫所謂冶亭者既名飛龍加飾¶楹桶置御榻其中重
覆而謹視之别作亭其下仍曰冶亭以¶當鍾山之秀名
之曰鍾英宫成行臺御史大夫中丞以下及¶郡縣守吏
咸集于此以侈¶天子之賜矣嗟夫亭成至于今十有一
年而¶文宗皇帝之棄臣民將八年矣㣲臣辱在草野未
先朝露詎<md:KR4d0493_SBCK_037-2b>¶能為寳琳執筆以述恩光之萬一哉於惟今
<pb:KR4d0493_WYG_037-3b>
天子仁孝¶純至勛華相承羮墻之見無有遺思¶文宗皇
帝神靈在天陟降上帝雖曰不可度思而日月所照¶霜
露所墜顧懐下土於萬斯年臣民之瞻仰烏有窮已乎
臣¶敢不述事亭石以昭示来者仍改至元之五年嵗在
己卯十¶有一月日南至臣虞集謹記¶
　　𣙜茶運司記¶
昔在¶世祖皇帝既一江南至元十二年江州之人即獻
茶利明年¶收其征入中統鈔千餘錠自是天下乂安¶列
<pb:KR4d0493_WYG_037-4a>
聖相繼徳澤涵煦民無重擾生息日繁食用滋廣茗飲
之¶利衣被逺邇至于今六十年而課賦之增乃至二十
八萬其¶設官則十七年始立江西等處榷茶都轉運使
司二十五年<md:KR4d0493_SBCK_037-3a>¶去榷茶字兼領宣課二十八年復榷茶名
官所統出茶之地¶則江西湖廣河南江浙四行省之所
部而其治在江州分布¶提舉官其逺者分司以莅之臨
按之司有助無撓郡縣奉行¶信約唯謹其委任可謂專
且重矣天厯詔書省運司而以¶其事分属列郡嵗侵民
<pb:KR4d0493_WYG_037-4b>
困採造懋遷觀望疑沮徴斂失節公¶私交病守令不勝
其責具言復立運司為便朝廷遣使周¶詢不遺山谷數
月復命以為宜從所言元統二年復設運司¶於江州總
治之規率如故事而用人益慎重矣於是以托克¶托穆爾
與薛公某為之使萬嘉納為同知魏君某為之副某人¶
為判官其幕府則經歴某知事某照磨某也或以風憲
清强¶之舊或輟朝省侍從之貴或以操守之素或以材
智之優是¶以皆能清心而省事奉法而循理不亟不徐
<pb:KR4d0493_WYG_037-5a>
有嚴有恕府史¶僚属各知雅飭外絶苛横之使庭無誣
訐之訟期年之間利<md:KR4d0493_SBCK_037-3b>¶入時足民庶之家至於官府頫首
供億心絶他虞若不知有¶重立大府者然治政之美卓
冠徃時而公署久幣弗治出令¶受事弗稱崇顯文書貨
幣盖藏䟽濶乃請于朝而更作焉¶命未下自使以次出
俸金為之以是年某月經始㕔事府庫¶具㑹秦公某自
中書出守郡多所勸相而賜幣凡二千緡又¶至得以增
置吏舍門垣以某月某日告成别賜鈔五萬緡使¶貸收
<pb:KR4d0493_WYG_037-5b>
子錢以具公膳朝廷所以示亷靖勤敏之報也乃為¶書
幣命其史謝秀實至臨川山中属予記之噫集向在國¶
史執筆書事故其職也今老病才退恐不堪事史曰秀
實之¶来吾使命之曰吾於公有同朝之好必不我靳也
然則其何¶敢辭乃具記嵗月行事如上而為之言曰夫
有土有民出財¶用以供公上故其分也而東南民力竭
矣今法制之講已詳¶盡而無失賦入之數已成定而無
餘若數君子之安行無事<md:KR4d0493_SBCK_037-4a>¶如期而集所以保息吾民以
<pb:KR4d0493_WYG_037-6a>
厚國家生才之根本豈不深逺¶矣乎彼以聚歛掊克為
能者作威煽毒黷貨殖私上為國¶家歛怨菑逮其身而
不悔亦獨何心也哉敢重言之以告来¶者使視夫楷則
而有所警發云¶
　　江西湖東道肅政亷訪司經歴司題名記¶
盖甞觀於前代傳記自朝廷中外大小百司庶府有慱
雅君¶子從事其間則必因其官署所在制其職分之所
當為以相¶勉朂書其嵗月建置之繇紀前後之居其官
<pb:KR4d0493_WYG_037-6b>
者次第書其名¶字凡有善政可以為法又被顯用使人
有感動其不然者亦¶有所儆戒焉于此可以觀政跡表
人物于治道有所系此㕔¶壁之所以有題名記也矧乎
風紀之司國是由定咨諏周悉¶以達民隠職任之專威
惠立足以及人他官莫並乃設幕府¶司其喉衿執其輨
轄文書之詳委出納之緩急精審以贊畫<md:KR4d0493_SBCK_037-4b>¶諾從容平易
使無過不及之失則又司臬之要焉是以朝廷¶之命是
官必極一時之選使之省治文書叅酌議論持平上¶下
<pb:KR4d0493_WYG_037-7a>
之間實在於斯其務豈不重乎江右在乎荆揚之交湖
江¶之表控接閩廣嶺嶠界焉風氣内寛而外固民物繁
阜郡縣¶羅絡文法出入實有勞于聰明視他道為重矣
而經歴司之¶設自置司至於今五十餘年名士相望乃
至於今日豈無意¶於㕔壁之題哉夙夜在公盖有不遑
暇及者今經歴某郡王¶頥字(闕/)　知事某郡楊&KR0464;字(闕/)
　照磨某郡左仲良字¶(闕/)　皆以清明敏達之資忠厚
沉潜之懿敭歴臺省並著雅譽同¶寅恊恭盡瘁王事以
<pb:KR4d0493_WYG_037-7b>
奉崇臺之信任以承憲長之肅清激揚¶無私懲勸有道
環視數千里之間官吏莫敢不率其職細民¶無有不得
其所晏然鎮静¶聖明在上無外顧之慮豈非得人之效
哉乃以暇日樹石㕔<md:KR4d0493_SBCK_037-5a>¶事不鄙衰朽以嘗執筆太史使書
其說焉自王君以前掌故¶者可推而錄之後三君而至
者以次書其爵里名氏嵗月以¶垂示無窮焉他日三君
子者政成歸報天子進用之或¶以國事徃来行履之舊
而亦有所觀覽亦古人之意也歟仍¶改至元之四年嵗紀
<pb:KR4d0493_WYG_037-8a>
戊寅三月吉日具官虞某記¶
　　撫州路總管府推官㕔壁題名記¶
江右諸郡惟臨川獄訟號為清簡非直其俗之美然也
盖亦¶係諸其人焉昔夫子之言曰無情者不得盡其辭
大畏民志¶聖人之道大矣何敢㡬及然其言則為政者
之所當從事也¶夫有生之民其情不大相逺也明政刑者
必有忠厚惻怛之¶意始終不貳至誠所孚無有間雜則
足以感化其心而争闘¶之念不作矣其次則明燭情偽
<pb:KR4d0493_WYG_037-8b>
不苛不察欺罔無所容隐微¶無所匿使僥倖奸黠無所
遁情則亦莫予侮者矣其或柔不<md:KR4d0493_SBCK_037-5b>¶足以立已剛不足以
制欲荒忽而昧於事㡬恇怯而奪於形¶勢則雖太古淳
朴之民氣血所感利害所關安得不為之動¶至於變詐
相尋於無窮乎此所以係乎人也至於官卑而不¶獲乎
上力弱而見計於下是則有天理存焉是在乎誠意慎¶
行之積姑當自定耳予之歸老而僑於黄洲之曲郡推
官于¶君公説字夢臣楊君景行字賢可嵗以祁寒盛暑
<pb:KR4d0493_WYG_037-9a>
行縣稍間¶必造予之廬焉于君夢臣世稱長者安静而
涵容治郡者每¶尚威權為操縱而君以仁厚佐長吏郡
人有佛子之目焉賢¶可國家第一科進士周知民事而
不憚煩嘗宰郡之宜黄戢¶强暴鋤姦黠抑兼并以佑善
良民至今稱之及来兹佐郡人¶已素孚之激厲之節雖
不得盡行其志而芻蕘道路亦知其¶直道而行矣今李
君徳芳字(闕/)　予雖未之識然蕭規曺隨¶同寅共事不
間於吏民之言豈非郡府之良而市井田野之<md:KR4d0493_SBCK_037-6a>¶幸乎至
<pb:KR4d0493_WYG_037-9b>
正元年閏五月公説以書告曰予治文書聽两詞之¶署
庳且壓去年與景行圗新之不以煩民也而吏舍司獄
之¶㕔亦偹度地㕔事之東以作髙亭焉環以卉木之實
酧應之¶暇則小憇焉擇於郡史得某人董其役功未訖
而賢可代代¶之者李君徳芳既相與共成此亭而相謀
曰國家置郡以¶来將七十年矣居是官者無慮數十人
而姓名爵里未上去¶而代遷嵗月無攷豈無行事之善
及人之美而人無復能道¶之亦可惜哉欲龕石於壁詢
<pb:KR4d0493_WYG_037-10a>
諸故府求其可知者錄之不可¶知者闕之繼自今以往
官于此者得題名焉求一言以叙其¶意噫不亦善夫善
居官者無所苟而已矣苟也者因循展轉¶姑度嵗月而
不事事之謂也苟之心生則亦無所不至矣一¶二君子
不惟竭力於其身又欲上推前官之所不及為而有¶待
於後人可紀而為是也豈非君子之用心乎千里之内
民<md:KR4d0493_SBCK_037-6b>¶事之利害久而忘之則懲勸之意衰而興除之政闕
使其人¶建立於一時者猶不忘於他日則斯記有所繫
<pb:KR4d0493_WYG_037-10b>
矣得失之辨¶人心之公有不可泯者亦于此乎見之故
為之書以為㕔壁¶記至正改元辛巳嵗閏五月日具官
虞某記¶
　　龍興路重建滕王閣記¶
國朝分建行中書省其鎮乎江西者即龍興而治焉郡
城之¶上有曰滕王閣者俯臨章江面直西山之勝自唐
永徽至元¶和十五年百七十餘年之間其重脩而可知
者昌黎韓文公¶記之後五百四十九年當我朝之至元
<pb:KR4d0493_WYG_037-11a>
三十有一年省臣以¶兹郡貢賦之出𨽻属東朝乃得請
隆福皇太后賜錢而¶脩之記其事者栁城姚文公也又
四十年¶今天子即位改元元統其明年甲戌江南行臺
御史大夫達¶實特穆爾時以丞相来鎮兹省嘗豋斯閣
而問焉追惟<md:KR4d0493_SBCK_037-7a>¶裕皇先后之遺德期有以廣¶聖上之孝心
平章瑪哈穆特贊之曰重熈累洽之餘民力亦既¶紓息名
蹟弗治將無以致執事之恪恭也集衆思於僚佐請¶于¶
朝而作新之既而丞相移鎮江浙丞轄以次或陞或遷
<pb:KR4d0493_WYG_037-11b>
平章¶實克始終其事焉厥既落成省府使人適臨川之
野而命集¶記之集曰噫昔韓文公之記是閣也猶以名
列三王之次為¶幸今韓姚两文公之文卓然相望於千
載之上而辱俾集¶繼之能無弗稱之懼乎且一閣之遺
見崇於今昔者如此彼¶滕王何其幸歟將命者曰吾相
君之属筆於子也其咨度於¶上下也審矣且子嘗從事
於國史今老而寓諸其境於書¶事為宜宜勿辭也乃為
稽諸郡櫝以是年十二月丙子授工¶庀役越明年乙亥
<pb:KR4d0493_WYG_037-12a>
仍改元至元之嵗其五月之吉柱立梁舉<md:KR4d0493_SBCK_037-7b>¶又明年丙子
七月竣事閣之崇為尺四十有<md:KR4d0493_SBCK_037-8a>¶四深如崇之度而廣倍
之材石堅緻位置周宻簷宇虚敞丹刻華麗有加於昔
焉㑹其費為中統鈔十六萬五千餘緡因前至元故事
給自内帑用之有制民不知勞赫然足以成大藩之盛
觀焉烏乎洪惟聖天子躬脩孝理化成於天下登庸宅
揆之臣承之以慶賞刑威之制風紀之司振肅中外自
方伯連率至于郡縣奉行教令罔敢踰越其規模宏逺
<pb:KR4d0493_WYG_037-12b>
漸被所及無有不至者矣顧兹江湖嶺嶠之交至於海
島邈在南服勢若遼逺然而&KR0636;煦之久保障之固生齒
數千萬日滋以庶無外事以奪農時舟車畢通無所底
滯俛然咸知畏法而安分以服力于公上况乎禮義文
物尚有可觀於其間者乎于斯時也来涖是藩者及嵗
時之閒暇而與往来之公卿大夫觀風之使四方之賓
客若屬吏之来受事者相與登臨覽觀於斯閣優游雍
容以歌¶頌¶國家之盛而發揮其尊¶主庇民之心不亦偉
<pb:KR4d0493_WYG_037-13a>
乎¶
　　襄陽路南平樓記¶
昔我國家之經營四方也嘗以重兵戍㐮樊臨制東南
既¶而圍㐮六年而克之遂以取宋南簿嶺海莫不率服
區宇既¶定撤兵以息民其留鎮㐮陽者兩萬户之兵也
於是其帥楊¶侯珪以至元(闕/)　年即故山南東道節度
之牙門作新樓於¶其上戎幕治焉姚文公名之曰南平
而為之記落成之日作¶楚人之歌以相之至于今六十
<pb:KR4d0493_WYG_037-13b>
有餘年矣其為樓也屹然中¶郡而髙起風雨旋薄嵗久
不支今萬户明威將軍旺扎勒圖懐¶逺大將軍揚克忠武
畧將軍額森特穆爾葺而新之則仍改<md:KR4d0493_SBCK_037-8b>¶至元之六年庚
辰之嵗也既成以書抵江南求予記之嗚呼¶㐮在荆豫之
交水陸之㑹自古形勝之國也¶世祖皇帝神武制勝之
迹在焉非文公之雄文震蕩悲歌慷¶慨殆不足以當其
山川而集何足以言之哉今夫㐮之為城¶頟頟千里北
出方城渡沔水達乎周鄭晉衞之郊東出平&KR0399;¶徬徨乎
<pb:KR4d0493_WYG_037-14a>
陳蔡齊宋之野大車之彭彭駟馬之洋洋攘攘紛紛¶為
利禄而徃来者塵相及而袂相接則昔者戈甲之所趨
芻¶餉之所輸也湯湯江漢之流布縷漆革禾麻菽麥衣
被乎東¶南湖海之間者則又皆昔日竭其民賦疲於奔
命以自救之¶徒也原田每毎十千其耦林樹邑屋參伍
鱗次比隣婚姻飽¶食以嬉燕息而歌者則皆前日深
池髙墉晝戰夕備不能一¶朝居之地也嗟夫天下之治
平久矣海内一家偏方下國恃¶險阻以自固者悉已剗
<pb:KR4d0493_WYG_037-14b>
削消磨而無復遺跡况夫㐮之為郡<md:KR4d0493_SBCK_037-9a>¶蔚為内地涵煦聖
化休養生息之深厚者哉士大夫鞅掌王¶事之餘馳驅
之暇樂其風俗之淳美土力之完復於是有逸¶居安食
之思而四方游士賓客以相後先他郡盖莫之及也¶而
為之民者㓜者壮壮者老老者日以盡矣徒知其長子
老¶孫養生送死之樂豈復有知祖宗經理艱難之初師
武臣力¶之故哉想夫元戎當嵗時之豐樂軍士之休寧
與其守臣賓¶佐吏士飲酒作樂於斯樓也慿髙望逺徘
<pb:KR4d0493_WYG_037-15a>
徊四顧觀夫人民¶城郭山川草木於煙雲晻靄之間道
先世之功烈以詔其子¶孫使毋忘警戒於無虞而世世
保兹樂土以奉¶國家盛徳於無窮則自三將軍始也峴
首之崇檀溪之深視¶彼異代之士慨盡瘁於一時使遺
名於後世而自託於兹者¶則可以一慨也夫¶
　　撫州路重建譙樓記<md:KR4d0493_SBCK_037-9b>¶中順大夫撫州路達嚕噶齊雲中塔布台侯以其郡治
譙樓¶成屬予作文以為記集昔者以文學為職業既老
<pb:KR4d0493_WYG_037-15b>
而歸僑乎¶君侯之野將命者郡庾吏宣予從子也實来
其敢辭乎稽諸¶郡志自刺史危全諷建府治於此至于
今四百餘年凡守居¶有興作碑志略可攷而譙樓之嵗
月無述焉盖亦已久矣至¶順三年四月大風樓壊明年
十月總管東平劉繼祖與今侯¶相繼至郡謀更作之以
是年十二月經始又明年劉守致事¶去無代者侯以為
已任其相之者治中阿蘓哈雅推官蔡裔¶黄明經歴牛
某知事康某照磨王某也元統三年與侯樂斯¶樓之成
<pb:KR4d0493_WYG_037-16a>
者同知府事茂巴爾治中華善判官王某推官李輔¶崔
中經歴柴郁知事蕭從龍照磨蔡某而始終主書計者
萬¶實也而斯樓也據地髙勝屹然有臨其下則壘甓傍
崇廣道¶中闢郡長吏帥其僚佐奉<md:KR4d0493_SBCK_037-10a>¶詔令出教條入而聴
政出而退食属吏民庶之受事使命賓¶客之送迎小大
莫不由之其上則晝謹時刻夜嚴鼓角所以¶警動其民
之視聽而時其作息之節所係之重盖如此非直¶為觀
美以資游覽者也其為役也時其閒暇而不厭於緩相
<pb:KR4d0493_WYG_037-16b>
其時宜而不苟於就是以賦民度材築構望飾越三年
而後¶成焉於惟¶今天子仁聖垂拱無為朝廷大臣百執
事各率其職刑威慶¶賞赫然脩舉海内讋伏莫不寜謐
吾州地方千里介然江湖¶之表涵煦德澤悠久深長郡
長吏與其僚佐畏法而愛民以¶謙遜豈弟相尚水旱之
禱天格地應原隰墳衍之藝無有偏¶害而樓之成亦其
時哉盖嘗聞之人之常情苟免於饑渴則¶侈心生焉不
忍於忿激則争心熾焉狃侈而好争則亡上下¶等威之
<pb:KR4d0493_WYG_037-17a>
分而輕用其父母妻子仰望之身極其私智功力之<md:KR4d0493_SBCK_037-10b>¶所
能而無所不至於是不能以有其休養生息君子盖深
憂¶之是故善為治者必平心而正己正己則無私平心
則無忤¶無私無忤而人信之明政刑以定民之心志崇
禮義以興民¶之亷恥申孝悌之教惇忠厚之風使吾文
物之邦欣欣然皥¶皥然保其生業脩其貢賦以奉公上
承徳化於無窮不亦盛¶哉敢具刻以告来者¶
　　崇仁縣重脩縣治記
<pb:KR4d0493_WYG_037-17b>
撫州屬縣五崇仁其一也邑之望南有華盖之山稍西
為臨¶川之山一曰巴山又更名相山又折而逺去西北
曰羅山皆¶大山也其境南嘗置巴山郡隋廢郡置崇仁
縣歴唐五代至于¶宋末無改焉水出於諸山者其流既
合縣人夹之以居治在¶水之北則羅山之東支也前至
元十二年嵗在乙亥撫州内¶附崇仁從之朝廷始命吏
治民出貢賦兵革之餘吏舍弗<md:KR4d0493_SBCK_037-11a>¶葺二十六年嵗己丑達
嚕噶齊瑪哈穆特始作之艮材巨木取¶足於山曽閣崇觀
<pb:KR4d0493_WYG_037-18a>
徙諸故家遺構竹木陶甓百廢並作頗號¶雄偉繼至代
往因仍支吾荏苒嵗月遂以弊壊五十年于兹¶矣仍改
至元之元年今達嚕噶齊阿里仁甫實来咨其同官¶令
丁額森作而新之民安其政勸率隨應有餘力者歡然赴¶
功不數月集事梁棟榱桷易其朽腐陶甓土石更以完
壯髙¶而危者下之以即安卑而陋者増之以改觀丹碧
輝煥黝堊¶明白儼然髙堂寛敞夷坦内臨外仰無所壅
蔽上官行縣賓¶至如歸凡器所需纎悉備具府史有受
<pb:KR4d0493_WYG_037-18b>
事之舍版籍有庋藏¶之室獄庾之嚴固廐湢之細微出
而使民燕而逸勞亦莫不¶有其處周視列邑未有整暇
完美若此者矣盖兹邑之地壌¶土平衍無甚瘠甚沃之
弊故其民安於勞而敏事水之東出¶者易盈易涸阻為
陂塘以備旱舟載之濟徃多而来寡無十<md:KR4d0493_SBCK_037-11b>¶百之利大賈
不至備物致用苟不苦窳故無過於侈靡之傷¶焉方其
盛時絃誦之聲無間於井社衣冠文學之家聫絡相¶望
退譲謙抑習而成風出而仕者多繇文史國朝以經術
<pb:KR4d0493_WYG_037-19a>
設科取士屢有其人况有大儒縉紳先生以古道正學
作興¶斯文朝廷尚之四方從之其所溉被朔南逺邇
莫之或先¶是以其民知愛人而易使矣間或質之不美
弗率教令至於¶輕失其天常亦豈自容於羣良衆善之
間哉然而數十年之¶間為吏者有不暇於為治豈斯民
之罪哉仁甫親見其先人¶治郡之善歴官天台無錫而
至於此故能深知民隠操守如¶氷雪識事如蓍燭憂民
事如家事待同僚如手足理煩劇如¶平易丁額森以國
<pb:KR4d0493_WYG_037-19b>
字入官敦重老成從善樂羙以成百里之¶功而丞張榮
前簿尹昌令簿舒文琰前尉胡誠等皆悃愊無¶華相與
輯睦以率其属而佐其長數年之間有休息而無嗟<md:KR4d0493_SBCK_037-12a>¶歎
豈易得邪嘉榖屢熟於田靈芝挺生於郊仁甫之家挿
㫁¶竹而復生皆瑞應也若夫徭役之均干謁之絶聴訟
之簡先¶事之慮禦過卒之暴掠止囂突之徴呼保良善
如䕶生芻衛¶細民如捍頭目上下信之風紀直之此皆
後至者可視而規¶隨者也予退自國史寓老其野故邑
<pb:KR4d0493_WYG_037-20a>
人請為之書如此是年¶十有二月虞集記¶
　　羊角洞天記¶
洞天之說盖出於神仙家所傳記多名山異嶺夐絶人
世髙¶明空洞故以天名之而撫州譙樓前左有一卷石
長三四尺¶髙二尺許郡人謂之羊角洞天不見其空洞
可名天者世俗¶相傳有人自青城山来扣石暫開得入
見洞府云所謂羊角¶者盖郡城形勢南来東行而轉乎
西昻然若首有石上出進¶而不遂所以有角之名乎故
<pb:KR4d0493_WYG_037-20b>
宋紹興中守王侯秬覆以小亭<md:KR4d0493_SBCK_037-12b>¶後久之守林侯某掘地
而觀之未數尺大風起穴中懼而止¶景定癸亥守家侯
坤翁更新其亭而為之記後八十五年¶皇元仍改至元
之三年也監郡中順大夫塔布台侯謀於同¶官僚佐作
新亭於其上既成使来求記夫府治之所在非若¶荒間
寂寞之濱而有林壑之美神明之交也自守將以下有¶
民社之寄貢賦之事治教之托獄訟征繇營繕力役之
繁承¶藩府司臬之蒞治接賓客軍旅之往来一州千里
<pb:KR4d0493_WYG_037-21a>
之事日不¶暇給又安有仙人道士逍遥徜徉於無為者
乎侯之為此豈¶非因其超世之嘉名將以滌煩渴於休
暇之餘得幽深於跬¶步之近與其僚友出門而觀之行
庭而撫之以自託於髙明¶之臨清静之極者乎噫吾聞
神仙之境雖海嶠絶域初不出¶乎六合之内居其間者
熈熈然無外物之接無内欲之萌飲¶食淡泊無血氣之
争長子老孫夀年長久若是者洞天之所<md:KR4d0493_SBCK_037-13a>¶以為勝者乎
今熈洽之世年屢告豐吏民相安於無事豈徒¶仕於此
<pb:KR4d0493_WYG_037-21b>
者得以優游閒暇超然埃&KR0381;之表而吾百萬之民樂¶至
治而安其天年不異於無懐葛天之鄉者是即洞天而
已¶矣盖不必指羊角之一石而言之也噫結繩之俗微
三王之¶迹熄有志於治者庶㡬黄老之緒餘以息民於
水火不勝幸¶矣豈若方今天下沐浴聖化若是其盛吾
安得不慨然於¶洞天之説乎¶
　　青雲亭記¶
古之大夫君子所以有登臨覽觀之樂者盖以其升髙
<pb:KR4d0493_WYG_037-22a>
能賦¶山川能説非徒為燕游以暇逸也昔鄭禆諶之善
謀也於野¶則獲於邑則否是猶有所殢焉若夫能賦能
説之事近不違¶乎喧雜逺有得於虚曠發謀出慮孰有
彼此之間哉臨川之¶城有五峯焉山形自南而来其第
一峯最髙有亭曰青雲自<md:KR4d0493_SBCK_037-13b>¶昔守臣與其僚佐賓客休暇
之次則必游目騁懷於其上或¶記或詠者多矣而辭多
不傳國朝仍改至元之三年監郡¶中順大夫塔布台侯
出俸金帥僚属與凡好事有力者更新¶之以予昔嘗得
<pb:KR4d0493_WYG_037-22b>
一至於斯亭也故求文以為記按郡城之中¶地髙而可
覽觀可名者三若五峯之堂則在郡治吏舍環属¶屏樹
翳塞不足以周眺望擬峴之臺可以逺眺望矣而負託¶
城壁出於人為於竒勝為未足焉隠然髙據緫㑹逺邇
若挈¶裘而得其領焉者莫斯亭若也吾之有人民社稷
之寄者從¶容治下而来至於斯也凡其目力之所及皆
其心思之所至¶也倬彼雲漢昭回於天北瞻闕廷如日
斯近凡所以竭力¶以事其上者罔敢不盡其心焉俯而
<pb:KR4d0493_WYG_037-23a>
視之岡阜之起伏闤闠¶之生聚休養保息寜有所未盡
者乎愁歎憂苦寧有所未拯¶者乎出令行事寜有所未
盡善者乎環而視之名山靈阜&KR0650;<md:KR4d0493_SBCK_037-14a>¶乎蒼蒼能出神明以
去菑害者吾理之得其道乎流水之行¶可以治溝洫而
備水旱通舟楫以足貨殖田疇之廣衺阡陌¶之羅絡因
荒易以察其勤怠時生成以騐其豐凶者吾之賦¶税力
役之征有以公其勸懲者乎見之則必有所思思之則¶
必有所處之道矣然則仕於斯邦而来斯亭者休休焉
<pb:KR4d0493_WYG_037-23b>
俯仰¶無愧於吾民然後得遂一日之樂者不亦難乎安
得不為之¶書以待来者¶
　
　
　
　
　
　道園學古録卷三十七
