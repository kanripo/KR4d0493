# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_042-1a>
#+PROPERTY: JUAN 43

<md:KR4d0493_SBCK_043-1a>¶道園學古錄卷四十二


<pb:KR4d0493_WYG_043-1a>
欽定四庫全書
　道園學古錄卷四十三
　　　　　　¶　　　　　　　元　虞集　撰¶
　墓志銘¶
　　臨川隱士孫君履常甫墓誌銘¶
孫君諱轍字履常其先自金陵來居臨川髙祖彦居官
治獄¶有隂徳以子貴贈奉直大夫曾祖次康迪功郎祖
果父震妣¶蔡氏君未成章而孤以母教知警策自樹立
<pb:KR4d0493_WYG_043-1b>
臨川文物之邦¶自昔有行義文學政術之士相望於代
宋亡故進士數人衣¶冠偉儒為衆庶儀表三四十年而
後盡君之生後於諸公而¶頌詩讀書檢身慎行隠然蚤
有譽於州里郡人力足以致客¶者具禮幣迎君於家塾
身率子弟受學候問敬養如事父兄¶久之從學者日衆
始即家居而講授焉一畆之宫近接闤闠¶樹竹數个門
庭蕭然外齊内燕嚴靖有恒户外之屨常滿與<md:KR4d0493_SBCK_043-1b>¶門人考
徳問學以孝弟忠信為主本言温氣和聞者油然而¶自
<pb:KR4d0493_WYG_043-2a>
得虚憍暴厲之氣忽然消沮故雖童孺亦知所趨鄉不
違¶軌轍而郡中俊彦有聲者&KR0616;&KR0616;皆自以為出其門矣
君居必¶端坐出入有節待親戚鄉里禮意周洽言論之
間無幾㣲及¶人過失長短而不經之瀆非理之干亦無
自而至前矣士子¶過郡者必來見多愛慕之不忍即去
自部使者郡長吏以下¶文武吏士仁且賢者莫不下車
裴回至於君之里君樂易莊¶敬接之以禮言不及於官
府而豈弟愛人之說則深致意焉¶江西行省憲司聘辟
<pb:KR4d0493_WYG_043-2b>
皆不就朝廷嘗遣奉使分道問民¶疾苦於天下齊太史
履謙學者也實來江西以遺逸特舉君¶一人學官歳時
致廩餼皆郤不受自卿大夫至城市田野莫¶不稱之曰
澹軒先生云君雖甚貧事母至孝母夫人性嚴君¶承順
甘旨不缺常足以致其歡心寡姊有三甥女皆養之親<md:KR4d0493_SBCK_043-2a>¶側及筓審所宜歸而歸之女弟有痼疾居室無間言母
夫人¶年九十五而終君時年已六十哀慕摧毁不敢自
以為哀君¶子稱焉君以元統甲戌十一月癸丑卒距其
<pb:KR4d0493_WYG_043-3a>
生之壬戌凡七¶十有三年娶程氏郡名士之女也前二
十年卒無子有女三¶人適黄勲適王瑜皆前卒其一未
筓君殁時命從子繼祖之¶次子益為已後明年君之親
戚門人與為之後者以十二月¶壬申𦵏諸臨川靈臺鄉
髙揊嶺之原使其甥女之子李彛來¶求銘君有文集若
干卷其門人將刻而傳之故翰林學士崇¶仁吳公伯清
叙之曰所謂仁義之人其言藹如也於此可以¶觀其人
焉君有近體詩曰自是難容力那堪預作期勿忘仍¶勿
<pb:KR4d0493_WYG_043-3b>
助非速亦非遲可以見其學之所至矣陸文安公生臨
川¶之金谿近時郡之學者益以為慕鄉吳公嘗喟然於
私曰陸¶子之學如青天白日不可尚已聞其風而悅之
者或慕究其<md:KR4d0493_SBCK_043-2b>¶實際而昧其指歸其失之遠矣深可嘆也吾觀
孫君教人篤¶實平允守經循理庶幾不知者之不敢為過高
自欺之説以¶自詭而今亦亡矣噫吾將誰與歸乎為之銘曰¶
化俗達材本乎君子奕奕侯邦民庶來止孰敦吾涼孰
廓吾¶鄙躬行以率人用知恥有游有從觀感成美仁義
<pb:KR4d0493_WYG_043-4a>
之言其著¶在此銘表其鄉以勗髦士¶
　　故臨川處士吳仲谷甫墓誌銘¶
臨川有隱君子吳仲谷先生者生故宋景定癸亥七十
七年¶而卒則國家仍改至元之五年己夘之十二月也
其孤¶肇營𦵏得地於其里長寧梅江之下保以明年庚
辰十月甲¶申窆焉先事來求為之銘其先居金陵南唐
歸宋即來居臨¶川東門買田金谿築室城東以居郡故
多氏吳者别之為東¶門吳氏云世為儒家而隱徳不曜
<pb:KR4d0493_WYG_043-4b>
淳熈中金谿有大儒先生<md:KR4d0493_SBCK_043-3a>¶陸文安公以卓絶之學尚友
聖賢與新安朱子同時並起以¶其學教學者天下師尊
之而文安公實娶于吳則諱漸府君¶識文安於齠齔以
其女歸之它日子孫祠府君于書堂以文¶安公侑食名
之曰清潤用晉人語也府君生武寧主簿文盛¶武寧生
惠子有書曰易論機衡其弟國史校勘正子有書曰¶二
禮經制書上送官並免本州文觧而校勘用薦者得召
對¶稱㫖而著廷辟為之屬矣是為先生之大父而先生
<pb:KR4d0493_WYG_043-5a>
蚤喪其¶父瑀鞠於伯氏伯氏没服伯氏之服而喪之三
年世母朱氏¶年八十六而卒服喪禮亦如之先生之居
是邦十世四百年¶官雖不甚顯而清脩文雅見稱於君
子公卿大夫有過於清¶潤堂之門者莫不見焉先生以
貧而書堂不加葺而敬者不¶衰則先生得以繼之者先
生當我國家混一之盛野無¶遺賢而端居講授鄉里自
江右之伯帥牧守御史部使者與<md:KR4d0493_SBCK_043-3b>¶文學之吏薦辟相望
終身不為之動先生無妄交而學士大¶夫過郡無不求
<pb:KR4d0493_WYG_043-5b>
見焉故楚國程文憲公見知於¶世祖皇帝凡所薦引起
家臺閣風憲者數十人而嘗貽書於¶先生曰臨川士友
及門者踵相接也獨相望足下耿耿如玉¶人而不可得
見程公好賢聞天下而先生待之猶如此則其¶為人可
知己郡人尊徳而尚世謂諱漸府君曰東齋謂校勘¶君
曰石泉二禮君曰西泉謂先生曰北齋皆因所居而稱
之¶不以官不以字葢其士風之美者乎先生諱定翁字
仲谷弱¶不好弄儼然如成人自長至老衣冠以居寒暑
<pb:KR4d0493_WYG_043-6a>
不懈讀其遺¶書保其先業以長子老孫不求贏餘以自
廣而族人子弟婚¶嫁喪𦵏竭力以助之宋亡時有故淳
安令平山曽子良退居¶其鄉先生從之游其要以為求
聖賢樂處崇仁甘泳中夫者¶以雋邁而能隱以其卓識
髙志悉寓於詩自以為人莫之及<md:KR4d0493_SBCK_043-4a>¶而人亦信之先生從
之學詩尤得其音節氣岸乆而造於沖¶雅則其自得也
故翰林學士同郡吳公以為有盛唐之風而¶今學士豫
章揭公㬅碩引以比諸涿郡盧公摯以為盧公位¶顯而
<pb:KR4d0493_WYG_043-6b>
氣完不若先生之幽茂疎澹皆確論也先生初與曼碩¶
友同郡孟均盱江程百年劉時習皆其人也然後皆出
仕或¶至貴顯先生泊然自如又有孫君履常亦自金陵
來徒者也¶數十年來與先生同為是邦之望而先生尤
為清苦詩特其¶一學之美而已集從先生寓是邦五十
有餘年退而閒居者¶八年始哭學士吳公先生又三年
而哭孫先生又三年而哭¶先生而郡之老成盡矣吾黨
之小子學者將何所仰乎故不¶辭而為之書先生娶鄧
<pb:KR4d0493_WYG_043-7a>
氏繼畢氏則知韶州允升之孫將仕¶郎行之之女長子
肇有文學象州儒學正次端為伯兄後又¶次載女三人
長適饒泰來次適張益幼適徐禹玉孫男四人<md:KR4d0493_SBCK_043-4b>¶湜濟元
生還生女五人長適周士元次適楊讓又其次適陳¶曽
幼在室先生平日之言曰士無求用於世惟求無愧於世¶葢名
言也其殁也自始病至寢疾飲食服藥如其常其將殁¶召子
孫申誨以先世之所以久遠者屬以輯其遺文而不及¶他事
沐浴具衣冠即席久之翛然而逝可以見其為學矣銘¶曰
<pb:KR4d0493_WYG_043-7b>
先覺既逺學迷其宗危者為崇愿者為恭不足之欺善
黙¶其容君子憂之孰為汙隆我瞻青田卓哉獨識陽春
高秋青¶天白日孰造其原不載以積吾儕困學每病其
室皦皦先生¶於學其傳安節躬行不矜不遷我咏其詩
幽茂自然梅江有¶藏隱君之阡¶
　　亡弟嘉魚大夫仲常墓誌銘¶
元故嘉魚大夫虞槃仲常甫以泰定丁卯六月七日卒
明年¶其孤宣𦵏之撫州崇仁縣禮賢鄉廿六都之圓湖
<pb:KR4d0493_WYG_043-8a>
石鍾山後<md:KR4d0493_SBCK_043-5a>¶十五年其兄集歸休而老始克叙先世列行
事著銘刻石於¶其墓云虞氏系出虞仲世家㑹稽唐永
興文懿公諱世南陪¶𦵏昭陵為雍人後十一世諱(闕/)
從僖宗入蜀守仁壽郡因¶家焉八傳為五世祖故宋乾
道丞相贈太師雍國忠肅公諱¶允文四世祖直秘閣贈
開府儀同三司曾大父利州路提刑¶贈朝請大夫諱(闕/)
　大父故仁壽縣開國男食邑三百户¶國朝累贈嘉議
大夫禮部尚書雍郡侯諱(闕/)　考故國史院¶編脩官累
<pb:KR4d0493_WYG_043-8b>
贈中奉大夫四川等處行中書省參知政事雍郡¶公諱
汲妣雍郡夫人楊氏仲常以故宋咸淳甲戌六月十一¶
日生於臨安先夫人之父故宋給事中工部侍郎國子
祭酒¶眉山楊公文仲方拜太常卿而仲常生於館故小
字曰常明¶年楊公出守海上我先人從之既而宋亡¶國
朝至元戊寅之歳内附先君出海北還仲常已五歳干
戈<md:KR4d0493_SBCK_043-5b>¶中日暮不相保無書册可携先夫人置我兄弟於膝
下口授¶論語孟子詩書等又二年庚辰至長沙始得書
<pb:KR4d0493_WYG_043-9a>
之摹本而仲¶常已盡誦諸經畧通其義矣葢與集同學
而勤苦尤過之又¶七年至撫之崇仁先君有友曰吳公
澄幼清氏先夫人曰此¶大儒非常人比故我兄弟雖學
於家庭而仲常深究力考已¶為吳公所知二十娶潮州
治中宜黄譚氏則姑氏之女也姑¶氏遣女資裝頗治仲
常不以動其心予家甚貧而其婦安之¶仲常之身教也
其幼時常讀栁子厚非國語以為國語誠可¶非而栁子
之說亦非也著非非國語時人已歎其識民間傳¶聞朝
<pb:KR4d0493_WYG_043-9b>
廷得李斯傳國璽者御史中丞崔彧使秘書丞楊¶桓辨
而上之乃著頌極其所欲言而未始進也時人美其才¶
稍從諸侯為賔客署湖廣行省龍陽州儒學正全州清
湘書¶院山長除辰州路儒學教授冀斗升以為養然所
至論學設<md:KR4d0493_SBCK_043-6a>¶教饘粥初不給也辰州未上而延祐¶科詔行
歳丁巳以蜀逺就試江西明年¶廷試賜同進士出身除
吉安永豐丞丁郡公憂不及上仲常¶之家居也無晝夜
手不釋卷事親之暇内接親戚外交友朋¶酬酢人事有
<pb:KR4d0493_WYG_043-10a>
方有節井井不紊於詩於書考諸傳註常病其¶傳襲為
說而無以知古昔之意皆定著其說凡數十篇其學¶尤
粹於春秋以為諸傳不足以得聖人之旨亦别著為書
尤¶病左氏之夸於辭而謬於實也遂并史漢之謬而論
之其書¶具存惜其平日慎重不發故知之者鮮而及其
門者不足以¶究其學之所至未有以傳之每與吳公論
其所學必為所許¶可讀吳公所著諸經說他人或未足
盡知之而仲常輒得其¶㫖趣所在葢其用力精深而有
<pb:KR4d0493_WYG_043-10b>
以得之非泛然也後之君子¶有得其書而讀之始慨其
人之不可得而哀其所見於世者<md:KR4d0493_SBCK_043-6b>¶僅此而已先君之服
除集復召歸次對而仲常除湘鄉州判¶官吾二人者雖
志不在仕宦而貧無以為家慟哭為别仲常¶之治湘鄉
也同官多自進士出敏於為官而仲常信所學頗¶稱癖
古有富人殺人而使受役於已者坐之上下莫不阿從¶
而坐者亦無他辭矣仲常獨不署而死者坐者卒皆不
寃有¶巫至其州稱神降告其人曰明日某方火即火又
<pb:KR4d0493_WYG_043-11a>
曰某方火¶又即火民以火告者仲常皆赴捄至達晝夜
告者數十寢食¶盡廢而縣長吏以下皆迎巫至家而厚
禮之又曰將有水與¶兵且至州大家皆盡室以逃幾不
成州巫大言惟虞公不信¶我仲常聞之謂其吏曰吾未
暇耳行當召問之明日得刼火¶卒一人訊之盡得巫之
黨所為狀坐捕盜司召巫至鞠之無¶敢施鞭箠者仲常
命可告語者二人謂之曰此將為大亂此¶安有神乎急
治之盡得其奸狀與其黨數十人羅絡内外果<md:KR4d0493_SBCK_043-7a>¶將為變
<pb:KR4d0493_WYG_043-11b>
者以告諸長官同僚皆無敢出治曰君自為之仲常¶乃
斷巫如法并其黨各歸諸其鄉而官府民家以安始服
儒¶者之為政如此秩滿如京師將與集相見而道中暑
卒㓜子¶豈從行殯諸桃源縣之北而奔告于集叔弟葉
同在京師乃¶營𦵏費使葉與豈歸其喪未行而宣已自
臨川奉柩而歸諸¶崇仁嘉魚令之命下仲常不及見矣
嗟夫故宋衣冠之世家¶百年以來幾已盡矣而遺經道
學之傳尤鮮焉先君先夫人¶抱先世遺教於萬死一生
<pb:KR4d0493_WYG_043-12a>
之餘忍貧茹䟽使我兄弟得以就¶學集之不肖雖竊祿
食無以顯揚其親以仲常之積學立志¶著書立論有可
傳者而所至止此此皆集不誠不明上負祖¶考下負賢
弟者也是以歸來數年之間宣等屢以斯文為請¶每一
執筆興思輒流涕而不能成章今年已七十疾日加甚¶
恐終無以盡吾情者乃叙而銘之子宣次旦次豈皆國
學生<md:KR4d0493_SBCK_043-7b>¶孫裕貺埴椿桂塤女適賈熈次適袁州路錄事判
官袁正有¶諸經說若干卷文集若干卷藏于家銘曰
<pb:KR4d0493_WYG_043-12b>
忠厚之心純明之教我親孔艱保我視傚學而自信行而
自¶持乃克有為我親之思同習異成不敏在予來先去
後我哀¶弗除精神何之託翳丘土明復為人孰待來古¶
　　皮棨維楨墓誌銘¶
皮棨字維楨臨江路清江縣崇學鄉下熂里人也故宋
參知¶政事龍榮之世家紹定己丑進士宣教郎知平江
縣事巽之¶曾孫鄉貢進士内附國朝嘉議大夫南雄路
總管府尹¶兼勸農事薦之嫡長孫廕受忠顯校尉前
<pb:KR4d0493_WYG_043-13a>
岳州路平江州¶判官溍之子也母虞夫人則故丞相忠
肅公之五世孫¶國朝贈嘉議大夫禮部尚書雍郡侯珏
之孫中奉大夫四川¶等處行中書省參知政事雍郡公
汲之女而集之長女弟也<md:KR4d0493_SBCK_043-8a>¶棨以大徳丁酉閏十二月初
十日生弱冠以文學稱于鄉娶¶河東李氏故集賢侍讀
學士中奉大夫倜之女也故翰林學¶士資善大夫知制
誥同脩國史臨川吳公澄之在朝也肇¶開經筵進讀極
一時之選其告老而歸猶拳拳以勸講為重¶事薦才為
<pb:KR4d0493_WYG_043-13b>
己任特為書達于朝廷使備檢討之選未報¶故集賢大
學士光祿大夫髙昌岳柱出為江西行省平章政¶事所
部州郡有知名士皆禮而延之而棨為之客甚見愛重¶
將署置幕府不屑也蓋其負志甚髙而母氏先殁李氏
婦乂¶喪其父不樂仕州縣屢遷官不以為意而知己鉅
公又先後¶去世是以未能有所發也再娶同里徐氏蓋
東漢隱君孺子¶之裔孫子男一人西女三人長遹同里
楊某次女許適同里¶姓某次幼棨以至元丙子二月七
<pb:KR4d0493_WYG_043-14a>
日卒得年三十九後二年¶戊寅三月十九日其父𦵏之
龍興路富州奉化縣黄原坐未<md:KR4d0493_SBCK_043-8b>¶向丑集為紀其家世歳
月如此嗚呼前朝故家日逺而微其¶起而際遇國家之
盛者其氏族不必因其舊也多矣棨内¶外家文獻庶有足徴
者棨又敏學意氣蓋有父風而翰墨幾¶乎舅氏之似矣吾女
弟止有子一人而止於是其可悲也夫¶其可感也夫銘曰¶
金利玉輝鼎鉉弗施永瘞于兹噫¶
　　故修職郎建昌軍軍事判官雷君墓誌銘
<pb:KR4d0493_WYG_043-14b>
君諱昇字則順姓雷氏豫章豐城人雷氏自煥得寳劒
於其¶邑世世宗之為望族故宋時有諱䕃者自邑之㑹
昌遷居城¶溪三傳生才才生震震生贈承事郎雲翔承
事郎生通直郎¶監南嶽廟賜緋魚袋璲通直生文林郎
京西安撫司幹官贈¶中大夫祁君以為曾大父禮部尚
書寳章閣學士通議大夫¶廣東經畧安撫使知廣州開
國豐城宜中君以為大父奉議<md:KR4d0493_SBCK_043-9a>¶郎大社令通判韶州國
乗君以為父君本尚書公之弟諱憲¶申之第五子也以
<pb:KR4d0493_WYG_043-15a>
景定辛酉九月十八日生前三夕尚書夣¶得寳鼎於狀
元坊既而君生尚書語其弟曰是足當夣鼎之¶祥矣我
將奏之以官必以為吾子之子六歳背誦論語孟子¶無
遺句稍長嶷如成人弱冠為諸老所器重㑹徳祐改元
尚¶書遣進表行在所補將仕郎以歸時方多虞閫臣急
於用材¶辟建昌軍軍事判官出官修職郎是嵗尚書起
鎮廣州大社¶從君留居家尚書在廣州劾悍將易正大
而尚書亦以言罷¶出廣州還至曲江道梗不能還遹大
<pb:KR4d0493_WYG_043-15b>
社除倅韶奉尚書將入¶城國朝軍自湖南至大社死于
兵而尚書南邁至于馮¶村之地而止焉後三年北兵卒
至尚書所居傷及尚書之身¶兵去門人請療之尚書曰
國事去矣吾何以生為遂死踰年¶訃始至于鄉君服喪
如禮而族人或謂尚書家遺業甚盛將<md:KR4d0493_SBCK_043-9b>¶為不利於為之
後者君曰國破家亡固其宜也且族人固吾¶祖父一身
之分也何愛而不與之共乎即分與之有差已取¶其餘
而已獨歸櫬南海則以為己任每一言及則慟哭流涕
<pb:KR4d0493_WYG_043-16a>
不能寧處求申其情事歳在丙戌江南之内附已十年
矣而¶嶺海之道始通君辭所生父而與之訣曰大社固
已無可奈¶何萬一尚書旅櫬不得則児未有還期遂去
至廣州留數月¶訪諸故吏黎應豐得尚書殯處奉柩泛
海及廣州遇海冦洋¶中隣舟人赴水死君手銘旌大慟
號詣冦曰故尚書雷經畧¶之棺也㓂為之感而問曰故
宋雷尚書乎曰然爾為誰曰尚¶書孫也盜義而去之乃
得達而門生故吏猶有在廣州者迎¶哭哀誄相屬于道
<pb:KR4d0493_WYG_043-16b>
北還數經險阻身先輿役行道之人哀之¶而鄉黨宗族
咸謂尚書有孫矣是時朝廷錄用宋故官及¶其子孫程
公蜚卿歸朝薦君為清江丞不就遂終其身云至<md:KR4d0493_SBCK_043-10a>¶元戊
寅尚書广山之里第燬君奉神主抱遺書簮笏誥命以¶
避而不及其私居北園三十年求聖賢於方册與名士
為交¶游前進士范登氏題其齋曰止善表其為學之志
如此鄉人¶有蒙誣于官而不直者邑大夫適見君君為
道見誣之故大¶夫從而直之其人感君恩懐白金為謝
<pb:KR4d0493_WYG_043-17a>
君斥去不受大徳至¶大間里中饑至順庚午又饑君皆
出已粟賑之全活甚衆里¶人為之謠曰六十年前歳庚
午雷氏出粟活饑者後庚午歳¶歳復饑雷氏出粟如當
時雷氏子孫力為善文章貴重當復¶見其世澤可知矣
即广山為居如尚書時規制人不以為過¶也國學進士
國登者本君之同父兄也子泰禮孫民傑皆相¶繼殁無
後君乃求諸伯兄將仕郎國賓之孫同康而立之以¶成
進士之志君娶同里曾氏房州知府光之孫女也資送
<pb:KR4d0493_WYG_043-17b>
充¶厚而曾氏遭時艱家遽乏君盡歸所賫資以養之親
喪未𦵏<md:KR4d0493_SBCK_043-10b>¶者𦵏之老而無子取其從兄之子焱以繼之教
育之至成人¶而後已至順癸酉十一月廿九日卒曾夫
人先十八年卒子¶男二長鑄永新州蒙古字學正慶逺
等處安撫司教授次濤¶女四壻曰勅授安福州廵檢王
葵胡克忠曰吳廷玉次未嫁¶孫男四永吉終吉逢吉洪
壽孫女六長適臨江路學正范復¶祖次適徐理餘未嫁
曽孫女一人將以某年某月某日𦵏君¶于某處范復祖子
<pb:KR4d0493_WYG_043-18a>
甥之子也是以鑄介復祖來告曰鑄不忍¶逺仕妨朝夕
之養亟歸侍側不兩年而先君竟棄諸孤庻幾¶其遺事之傳
於不朽也敢以墓碑為請集觀于故國世家其¶子孫漸以陵
弱者多矣若尚書大社皆死國難與君歸柩之¶事皆可書且
其婚姻家又皆前代簮纓之舊亦可尚矣故為¶之銘曰¶
赫赫宅里世濟其美尚書之孫大社之子奉柩海濆妥其
歸<md:KR4d0493_SBCK_043-11a>¶魂大社有子尚書有孫鐘鳴鼎食來爾姻戚生瞻令儀
其藏¶可式
<pb:KR4d0493_WYG_043-18b>
　　故奉訓大夫衡州路總管府判官致仕楊君墓誌
　　　銘¶
眉山楊氏系出華隂漢太尉震至唐漢公居靖恭坊子
孫益¶顯僖宗之入蜀國子祭酒膳從之其弟勝為丹稜
主簿遂家¶眉州歴五代宋歳久族大世有文學顯官及
其季年尤盛參¶知政事諱棟以道學事理宗景定甲子
論彗星忤時宰退居¶台州以殁參政之父諱端仲贈太
師申國公而履之其仲子¶也官至大夫淮西安撫兼知
<pb:KR4d0493_WYG_043-19a>
和州文武才畧勇毅過人¶武將自行伍起者皆嚴憚之
有子諱公畿内附¶國朝以嘉議大夫為南安路總管兼
府尹軍旅之餘江廣之¶間綏撫鎮遏恩威並著蜀人士
大夫在故鄉時深苦兵㓂之¶禍故在東南者皆走嶺海
及知<md:KR4d0493_SBCK_043-11b>¶世祖皇帝神武不殺稍稍北還而家業狼狽僅保
性命凡道¶出度嶺者南安公必出私財以周濟之得不
至顛沛其甚不¶能自存者有全室養於楊氏者矣南安
公之既老一至杭州¶盡以其田施諸族人而還居廬陵
<pb:KR4d0493_WYG_043-19b>
蓋自南安北還止此而不¶能去也子曰壯行字伯學倜
儻好學問喜交游一時之名人¶若故宋禮部侍郎鄧公
中齋博士劉公辰翁及鄉人江西儒¶學副提舉陳公黄
裳皆忘年與之游和州有先業在杭之咸¶林參政之退
居嘗聚族於斯也南安没伯學始得至其處理¶其蕪没
以施諸族人而還故江西平章政事淄萊李公世英¶故
江西參知政事東平徐公琰知其才力薦之仕乃以父
廕¶除修武校尉韶州路仁化縣尹歴吉州税務提領永
<pb:KR4d0493_WYG_043-20a>
新州判¶官改承務郎邵武路邵武縣尹廣西慶逺南丹
安撫司經歴¶年方六十以疾告老授奉訓大夫衡州路
總管府判官致仕<md:KR4d0493_SBCK_043-12a>¶娶王氏廬陵人生子昌文彬文昌文
資爽異好讀書衡州公¶之在仕也服勤左右克成父之
志其歸老也以善事稱屢赴¶江西鄉舉不偶科舉廢始
用衡州之廕授崇仁縣尉以至元¶四年戊寅之歳七月
七日上奉其父以來上數日即病以八¶月二日卒衡州
君年七十有一久病聞尉之没起撫棺大慟¶遂以疾篤
<pb:KR4d0493_WYG_043-20b>
後十日卒嗟乎人生至此其為厄亦酷矣哉尉知¶集之
自楊氏出也其始至即以父命來謁求通其譜於舅氏¶
之子者而觀之蓋我先雍郡夫人之父則故宋工部侍
郎國¶子祭酒諱某其系則出于丹稜府君於屬則參政
其叔父也¶寳祐景定間侍郎與參政同朝諸父昆弟之
愛敬無間言葢¶衡州君欲與集申論此事而不及見矣
悲夫予始哭尉其子¶樵號而以衡州君之命求志其墓
喪未行又哭衡州君而未¶及書也彬文來奔喪又號於
<pb:KR4d0493_WYG_043-21a>
集而求書衡州君之事如此邑<md:KR4d0493_SBCK_043-12b>¶之人聞尉父子相繼没
在殯未能去里巷莫不嗟悼而同僚¶亦深念之況於集
有鄉里親戚之故其有愛於一言乎昌文¶字貫道生至
元丁亥娶蕭氏李氏而二子黄氏出也銘曰¶
西望故鄉山川邈悠鬱鬱青原南安有丘澤旣再傳而不
克¶永載柩江路連發其引喬木之家其餘幾何載其世官
表諸¶山阿有學有文則在孫子三世之藏尚復多祉¶
　　袁仁仲甫墓誌銘
<pb:KR4d0493_WYG_043-21b>
袁君公壽字仁仲其先南豐人遷臨川之樓撫山居八
世兄¶弟多至六十餘人君之曾大父泰其一也大父世
賢父士琮¶母楊氏君以故宋寳祐甲寅之歳生娶吳氏
鄉貢進士獬之¶女子四人長曰明善其次三人擇善主
善繼善與女一人皆¶蚤卒獨明善有子曰啓女二君以
大元至大四年十一月二¶十九日卒𦵏其里之官莊故
宅基之後地近鄰人之圃明善<md:KR4d0493_SBCK_043-13a>¶懼他時耕鋤之及也卜
至元丁丑六月甲申改𦵏君于陂原¶紀家坑先塋之後
<pb:KR4d0493_WYG_043-22a>
坐丁向癸吉時集老病家居延明善於家¶塾使子弟執
經而學焉是以求集書其事于石以志今墓云¶君之父
有惠于鄉里鄉人以為長者至子孫不忘君八歳喪¶母
二十喪父值宋之亡㓂起旁近而官軍又狎至不能安
居¶而去之鄰屋率焚蕩衆善君父子故其室獨全五年
冦平廼¶歸又有暴客卒來犯衆為擊殺之吏按其事持
為患害家以¶是益貧君不以動心為學甚力自經史醫
藥辨方卜日之書¶靡不精究置書册滿座有隙暇未嘗
<pb:KR4d0493_WYG_043-22b>
廢讀鄉之子弟以束脩¶求誨每盡心焉其為教尤以已
所不欲勿施於人之語為切¶要懇懇為諸生言之又好
施與宗族親戚之家有數喪不能¶𦵏君為𦵏之力不足
為之𦵏亦隨而助之且殁時有再從叔¶母之喪未𦵏猶
念念圖畢其襄事其為人大概如此云故翰<md:KR4d0493_SBCK_043-13b>¶林學士臨
川吳公澄之言曰為人子者思有以顯其親與其¶求虚
文於人孰若脩實學於已真孝子之事也予文不腆不¶
足以塞明善之志然而四方之士及吳公之門者多矣
<pb:KR4d0493_WYG_043-23a>
若明¶善者從公生時晝有所受夜必知思及其殁也日
記其遺言¶緒論擴先賢之所未發者筆録而傳之篤信而
脩之充其所¶至庻幾呉公之所謂孝子顯親者乎銘曰¶
深藏之土厚温天光發新子有聞¶
　　故臨川隱士婁君太和墓誌銘¶
婁君志冲字太和其四世祖諱郝宋嘉定參政忠簡公
機之¶從兄弟也始自嘉興分居臨川生忠州文學必中
文學生建¶以詩經貢郡晚以特科對䇿歴官至監福州
<pb:KR4d0493_WYG_043-23b>
閩安鎮受知於¶三衢徐公霖廣信徐公直方而與章貢
曾原一浚儀趙崇擇¶同郡林實夫段信友六人者皆一
時之名士閩安有四子伯<md:KR4d0493_SBCK_043-14a>¶南良與其父同年舉進士第
官至從政郎吉州司法參軍而¶宋亡仲起南寳祐乙夘
舉鄉貢進士叔文輔咸淳庚午舉鄉¶貢進士季起莘四
子者各有子一人今信豐縣尹志淳司法¶之子而君則
寳祐貢士之子也故翰林承㫖楚國公程公鉅¶夫銘咸
淳進士之墓而歎曰予過臨川登青雲之峰而永歎¶焉
<pb:KR4d0493_WYG_043-24a>
昔嘗見其渠渠煌煌者今亡有矣亭榭花木巋然百年
之¶舊惟婁氏而已與其兄弟游行若思坐若遺言若不
與世相¶類而能保先世之業者信乎忠厚之可長也夫
信豐前主石¶城簿時故翰林學壬吳公澄贈之以言曰
予以庚午舉鄉貢¶與其叔父偕視簿猶從子也是時司
法已殁見其仲叔季氏¶鬚髪皓白儀觀甚偉如商山老
人畫像正至朔望深衣巍冠¶領羣子弟序列家庭接見
賔友亦如司馬文正公家範士大¶夫家能存承平時禮
<pb:KR4d0493_WYG_043-24b>
法之餘風婁氏稱鄉邦第一噫何其盛<md:KR4d0493_SBCK_043-14b>¶也元統癸酉冬
予自禁林告歸僑居臨川之外邑明年有¶㫖復召還從
使者至臨川而疾作留居城府再月詢故家遺¶族得婁
氏焉是時信豐猶官石城獨得見君與其弟若子户¶庭
肅然其中堂曰斑衣之堂者婁氏之先祠在焉相禮者
道¶予過堂下肅揖東行北折升君之新堂觴豆在列子
弟序立¶執事君時已得末疾且愈猶從容相為禮尚如
吳公所言其¶諸父時稍前出其中軒左圖右書竹葉森
<pb:KR4d0493_WYG_043-25a>
爽觀其安於文雅¶不覺怳然而自失也去之三年君以
仍改至元丙子之歳五¶月甲戌晦卒距其生之歳乙酉
得年五十二其孤榘等將以¶明年丁丑之歳九月辛酉
𦵏于臨川縣招賢鄉增芳之原信¶豊以其孤西行百里
至予舎求予作其墓銘予從程吳二公¶之文知婁氏家
世懿行又知信豐之治民真有豈弟君子之¶意且親嘗
從君於其堂也而嘗歎曰其諸子同髙祖之兄弟<md:KR4d0493_SBCK_043-15a>¶也而
同居無别籍循循然奉承扶持畧不見其有問鄉里州
<pb:KR4d0493_WYG_043-25b>
閭之間文獻故物澌盡安得不為君銘之而著子之深
感者¶乎郡有耆徳君子吳君定翁長君二十年而述君
之行甚詳¶葢以為君幼知孝敬生四年而母張氏卒已
知哀泣事繼母¶楊氏又九年而卒能治其𦵏郡人淳熈
神童王克勤之諸孫¶登龍者娶於余賢而無子有女一
人擇壻得君君尚幼女猶¶待年而王氏之夫婦殁繼立
子不能喪君以弱冠往治其喪¶無遺闕又因王氏之室
立祠使王氏子得以奉之君有姊嘗¶許適舅氏之子張
<pb:KR4d0493_WYG_043-26a>
元哲逺遊歲久不能自還君遣客齎裝以¶之歸厚遺而妻
之及姊氏殁視其奩槖畧無存者衣衾棺槨¶君悉為之具
葢君之資質謹敏而持重幼而學之不煩程督¶稍長能棄
幼志遇事如前所云者皆能咨稟於父而行之有¶成人之道焉
其閒居儼然若思不妄言笑家庭之間敦睦嚴<md:KR4d0493_SBCK_043-15b>¶整居無他好
坐無雜賔服無華靡室無妾媵凛然畏慎如恐¶失之以順
以安以終其身以遺子孫究而言之抑亦可以為¶完德嘉遯
者矣子三人榘彬楫女三人孫男一人女一人其¶銘曰
<pb:KR4d0493_WYG_043-26b>
令德之門殆難為賢隱君有能著自蚤年五十而衰其
用弗¶宣身修於家如玉在淵我懐二人論德立言邦人
信徵刻石¶在阡¶
　　劉宗道墓誌銘¶
宗道諱自城姓劉氏其先臨江人自三司磨勘贈太師
式主¶客郎中贈太師立之生公是公非兩先生是為集
賢學士贈¶太師敞中書舎人贈太傅攽太傅之孫全州
史君符遷金溪¶生吉州史君龜從吉州生武岡主簿孟
<pb:KR4d0493_WYG_043-27a>
博武岡生孝顯其曾¶大父鄉貢進士粹中其大父有傳
其父也以至元辛巳生元<md:KR4d0493_SBCK_043-16a>¶統甲戌二月十三日卒年五
十四是年四月望其從兄自得¶以其從子儆來見請書
其墓石以文予先從自得得其家譜¶知其自清江遷金
溪之世次思其先世博學大雅而觀其子¶孫忠厚而衆
多蓋為之屢書其遺事兹又何靳乎乃得其從¶叔父有
容之言曰予於自誠生而愛之也深殁而哭之也哀¶欲
其久有聞於來世也故屬信辭以待於傳逺之文焉予
<pb:KR4d0493_WYG_043-27b>
乃¶按而書之曰宗道㓜在父母之側容貌莊謹而敏於
事時大¶父故無恙也故家老人頌言先訓蓋不自知其
文懿之及人¶深也而子孫習於見聞脩飾静好自有不
期然而然者況人¶能從師力學以自立其所成就豈起
於一旦者所能及哉以¶長子綜家務雖身任其勞而咨
稟以時無敢專任内治田園¶之生外應户門之務不亟
不徐條理井井不役役於利而用¶恒足事旁午而至處
之裕然一不以貽親憂使其親日休休<md:KR4d0493_SBCK_043-16b>¶然觴咏為樂故
<pb:KR4d0493_WYG_043-28a>
州里之所共愛慕者也皇慶壬子其父殁延¶祐甲寅母
某氏殁終喪無違與其三弟居無間然也後四年¶長弟
自任殁踰年㓜弟自勉殁自任殁時子儆才七歳教育¶
如己子親為加冠而授之室又十二年仲弟自重殁十
餘年¶間手足之念實鍾厥心曾不以家督之勞為病也
讀書之外¶留意醫術病者來告診而與之藥輙愈人多
感之廣先人之¶廬以居務為完美不加雕飾而古書名
畫佳木脩竹有足樂¶者延名師勝友與之遊是以有可
<pb:KR4d0493_WYG_043-28b>
閒之亭焉而人亦謂宗道¶為可閒矣娶周氏子一人伾
女五人子伾居喪方弱冠儆懐¶伯父之撫已也佐伾治
襄事惟謹族人善之是以請銘而儆¶實來墓在某處𦵏
以某年某月某日先宋文學大家在江右¶者歐陽王曾
劉相等今劉氏子孫獨可徴如此盛哉銘曰¶
墨莊之遺播于金川有苗有秀實栗實堅匪今斯今幾
三百<md:KR4d0493_SBCK_043-17a>¶年濟濟衣冠豈弟之士鍾和流芳自宗道氏尚有
紹之以耀¶永世
<pb:KR4d0493_WYG_043-29a>
　　故臨川黄君東之墓誌銘¶
至順四年予以疾得告歸臨川明年春有¶㫖遣使召還
輿疾至郡城病益甚使者以其狀還予乃得求¶郡士之
工於醫者而議所以療焉有紅顴白鬚美眉目偉然¶丈
夫而來者曰游東之年將八十矣慷慨善論因予疾間
而¶言曰我本姓黄氏自髙祖託婚於游而曾大父成大
父貴父¶友直世以游為氏而黄氏之族昔同出於一人
之身者遂為¶路人而與為兄弟族人者則游氏也不亦
<pb:KR4d0493_WYG_043-29b>
誣其祖乎因著譜¶去游復黄我娶危未有子以異母弟
師孟為子久之殊不安¶也不敢以為子既老猶無子而
師孟有二子曰自省曰履信¶取履信以為子履信之子
祿生而自省之子曰助勉勣勲具<md:KR4d0493_SBCK_043-17b>¶著譜請一言以自信
予廼為之言曰知禮之所不可心之所¶未安而能不憚
於自返焉不亦君子之道乎後四年予客袁¶君誠夫為
履信求銘東之墓誠夫故翰林學士吳先生髙弟¶而勉
又從誠夫遊於予門者也其言曰東之名大明生宋寳
<pb:KR4d0493_WYG_043-30a>
祐甲寅年二十時遭宋亡臨川既内附兵盜旁起未寧
其父¶與幼子避之它所遇害於盜東之守舎冒難以其
喪歸𦵏既¶而遇方外士得治小兒病方用之應驗鄉人
有許文叔兄弟¶子姪皆善醫一家之間講明精到各有
著述其治法非粗工¶所知東之從之游盡得其學所療
多十全著保嬰玉鑑四卷¶傷寒總要三卷脉法三卷集
驗良方六卷藏於家於病家之¶酬貧者無所取粗給者
量受之力厚多貲者不復辭多或有¶田二十五畆而求
<pb:KR4d0493_WYG_043-30b>
學東之者東之曰予學不易成不足以為¶貧子遽失田
則無以為業是不得此而反失於彼也弗受其<md:KR4d0493_SBCK_043-18a>¶田來學
者衆輒語之曰治予業不精不足以活人而易以殺¶人
非拒子不教也同郡危素亦請學焉東之曰子則可矣
古¶書多簡奥意㫖深逺子沉黙通博庶幾得之沉審不
忽易善¶捄而不為利則不輕於人命矣遂盡以告之至
於訓子孫尤¶諄謹且卒又出集驗良方以授之而謂之
曰學非止於此也¶小心彊力而推充之庶乎家學之不
<pb:KR4d0493_WYG_043-31a>
廢矣卒之歳為仍改至¶元之丙子十一月二十一日戒
其子孫曰予自揆平生無妄¶醫以殺人之罪僧道士其
勿用嘗自擇𦵏地後知其弗善弗¶用也更得里之淳湖
坐乙向辛以明年六月甲申窆子觀東¶之氣剛而才美
禮審而善斷耆年康彊隠于醫以殁利澤之¶遺將克昌
其後嗣也夫為之銘曰¶
聖人有言醫貴有恒恒謂彝倫弗斁弗陵禮由人心律
亦附¶禮㣲或不安君子弗履善哉東之為書孔多厚生
<pb:KR4d0493_WYG_043-31b>
慎㣲古人<md:KR4d0493_SBCK_043-18b>¶同科古之為治尊生辨類以此捄傷是以足
貴¶
　　王母龔氏孺人墓誌銘¶
臨川益塘里王氏有九十一歲之母孺人龔氏則故儒
士諱¶敏學仲文氏之妻而靜孫及女適徐庭桂適饒次
劉者之母¶天福齋㑹及女適阮能任適鎦質適楊好古
及一在室者之¶祖母泰定安童及九女子之曾祖母舉
生及一女子之高祖¶母也孺人始嫁執婦禮既嫠辛苦
<pb:KR4d0493_WYG_043-32a>
成其家見四世孫以上夀¶終故其子孫欲有以示後人
而於族人親戚鄉里亦欲有聞¶以為勸也於是(闕/)以次
劉從兄宗魯之狀來請銘宗魯郡名¶士老而益篤於古
文(闕/)事文學而嘗(闕/)　　者也乃信而述¶焉仲文前娶
楊氏生一女而卒龔故盱江太守家愛其女擇¶所歸既
長而仲文娶焉善事其君姑而撫其女如己出未幾¶臨
川内附國朝郡縣吏皆軍帥所署置畏事長者多未出¶
而民間大家狃習怯懦不任力役以失其業而仲文獨
<pb:KR4d0493_WYG_043-32b>
能有<md:KR4d0493_SBCK_043-19b>¶立室燬於冦更徙而新成之皆孺人治其内以助
之也旣而¶姑氏與仲文皆卒即故山以營葬而有力者
占之孺人攜其¶孤行哭於道將理之有司行路之人感
焉時法度初定有司¶義之按籍歸王氏旣葬靜孫纔五
歲耳孺人持家内外肅然¶受使令者執事毋敢怠其與
居從子之婦張與媪之老於其¶家者事纎悉無所遺闕
而家以益裕猶篤於教子以事詩書¶不墜先業為務靜
孫旣受室出文書數巨帙以授之則自丙¶戌至戊申廿
<pb:KR4d0493_WYG_043-33a>
三年之曰記也隂晴起居飲食租賦門户之酬¶應親戚
之餽遺毫髮謹審無一日不可考見曰吾為王氏婦¶庻
可以無愧矣然於族屬子孫之匱乏者皆留養之親視
其¶飢寒而為之衣食令有所成立乃已自是子婦不敢
以苛煩¶關白至於曾𤣥娯侍無倦孺人乃清靜以居讀
佛書而求其¶理又康健者三十有餘年或勸其事佛良
苦則告之曰我自<md:KR4d0493_SBCK_043-20a>¶樂之不為勞耳且非汝等所知也至
正辛巳二月二十一日¶舉家為夀歡甚飲畢行後圃取
<pb:KR4d0493_WYG_043-33b>
杏核種之顧謂衆曰此以遺¶汝等食吾不能待矣歸三
日感㣲疾郤酒食弗御曰吾清靜¶以俟終命醫至却藥
弗飲又四日召子孫告之曰吾將不起¶吾平生無遺憾
遺教數十語皆忠厚之言問日辰所值對曰¶某甲子曰
今日未佳俟來日耳夜參半命長女曰吾念西方¶佛號
數十百萬具著於圖與數珠皆取以來旣至則曰吾往¶
矣無怖於心無戀於世戒弗遽哭斂衣危坐神色不亂
久之¶翛然而逝則是月之二十九日也其孤將以明年
<pb:KR4d0493_WYG_043-34a>
九月甲子葬¶諸金谿之鵞塘嗟乎勞瘁於事物有條理
而志常定者四十¶年及其老也寂靜專一者又三十年
卒無怛於死生之變真¶能順憂患而寧以歸者哉夀年
之高子孫之衆世以為貴而¶不知其不可及者此也孺
人曾大父諱某大父諱某父諱某<md:KR4d0493_SBCK_043-20b>¶銘曰¶
百歲之間世多險艱初逢其罹卒獲其安齊斬聚身㷀
㷀一¶息載鞠載育式克自立更數十年四世在庭歲時
怡愉旣休¶旣寧至于期頤忘昔憂患燕温奉輿從以珍
<pb:KR4d0493_WYG_043-34b>
饌自約其豐幽¶貞是居全歸泊然良史罕書夀母之阡
著此令德來者源源¶善視松柏¶
　　同安縣主簿周君仁甫墓誌銘¶
集慶之屬縣上元有九世同居者曰橫山里周氏也其
先在¶唐時曰惟長者與李太白游子孫散處江東至宋
初有愛横¶山之勝築室面横山以居者族日以繁及宋
季年有三以箱¶書薦於郡者曰霆龍實生故同安主簿
勝孫字仁甫宋時亦¶嘗為鄉貢進士未及奏名而宋亡
<pb:KR4d0493_WYG_043-35a>
不以代易而廢學有聲縉¶紳間朝廷以東南新附海島
荒逺有待於綏撫置行中書<md:KR4d0493_SBCK_043-21a>¶省於閩海必用才能之人
東平嚴公以功臣世家子僉省¶事用為屬郡文學三年
辟為泉州同安主簿辭官歸於上元優¶游山水之間將
終身焉然憂民之志未忘也歲大饑出粟千¶斛以助不
給有司以新令上其事與官不就時人高之又以¶詔書
舉遺逸亦弗屑也年六十七而没葬之西岡十有七年¶
矣簿君之女弟之子趙雷澤為臨川郡幕長其母族諸
<pb:KR4d0493_WYG_043-35b>
子告¶之曰子之仕國有前太史僑焉徵其文宜可得也
遂遺書使¶其客以為請焉嘆夫故宋之用人必自進士
起簿君父子皆¶故國進士不得成其名簿君遊宦海表
又不得大快其志故¶君子之所惜也昔者宋南渡伊洛
道學之傳緒多在閩嶠及¶宋旣亡而前言往行遺風流
俗宜有存者誦詩讀書無間閭里¶豈無可觀者哉簿君
在閩時則至元廿四五年間也日月于邁¶其設施泯於
知聞豈不重可感夫數十年來朝廷置御史<md:KR4d0493_SBCK_043-21b>¶行臺於兹
<pb:KR4d0493_WYG_043-36a>
郡自大夫中丞至於御史暨夫僚吏多名人是以¶生乎
是邦聲聞易於達仕進易於起四方賔客遊士以才器¶
自許者亦莫不從事於斯而簿君之高志退然不動其
心顯¶者豈不在子孫後人乎簿君生開慶己未没於泰
定乙丑葬¶於明年之丙寅配夏氏子四人長文䔰卒次
文榮次文藼亦¶卒次復貴女二人長適李杼次適王宗
禮孫男十有二人景¶誠景純景星景祥景暘景燠景曦
餘未名女二人曾孫男八¶人女五人夫爵位之不充名
<pb:KR4d0493_WYG_043-36b>
聲之日逺而書者缺焉則是為¶善者終無可以為勸也
故述所聞而為之銘銘曰¶
為善之實比諸吉金或汨於沙光耀弗沈有美簿君同
居九¶世居以忠厚儼以嚴毅身退有時子學有師以昌
其家源源¶可知往者雖遠來者未已追而書之天長地
久¶
　
　道園學古録卷四十三
