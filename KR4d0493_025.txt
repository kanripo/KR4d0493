# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:17.737012
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0526-025道園學古錄-卷第二十五.
<pb:KR4d0493_SBCK_025-1a>¶
道園學古録卷之二十五　應制錄五¶
　　　　　　　　　　　　　雍　虞　集¶
　　碑¶
　　　　大龍翔集慶寺碑¶
欽天統聖至德誠功大文孝皇帝自金陵入正大統建元天¶
暦以金陵為集慶寺使傳㫖行御史臺大夫阿思蘭海牙命¶
以潜龍之舊作龍翔集慶寺云明年召中天竺住持禅師大¶
訢於杭州授太中大夫主寺事設官𨽻之畫宮為圖授吏部¶
尚書王僧家奴住董其役斥廣其地為民居者悉出金購之¶
土木瓦石丹堊金碧之需財自内出不渉經費工以傭給役¶
弗違農有司率職庀工景從響應御史中丞趙丗安承禀於¶
内行御史中丞亦釋董阿忽都海牙相継率其属以莅之吏¶
敏於事民若不知材旣具期以明年正月甲子之吉廼建立¶
<pb:KR4d0493_SBCK_025-1b>¶
焉其大殿曰大覺之殿後殿曰無量壽佛之殿居僧以致道¶
者曰禅宗海㑹居其師以尊道者曰傳法正宗之堂師弟子¶
之警發辨証者曰雷音之堂法寳之儲曰龍藏治食之處曰¶
香積鼓鍾之宣金榖之委各有其所繚以垣廡闢以三門而¶
佛菩薩天人之𧰼設纓床盖座嚴飾之具華燈香樂之奉與¶
凡所宜有者精備以稱　上意焉賜姑蘇&KR0254;田以飯其衆¶
上在奎章閣親詔臣某製文勒石以誌之臣聞金陵之虚自¶
秦時望氣者甞言有天子氣至藏金土中以填之其後若呉¶
晋宋齊梁陳南唐之君長據以爲都㑹然皆𤓰裂之餘僅克¶
自保下足以當王氣之盛夫孰知江山盤踞之固天地藏閟¶
之乆積千餘年而有待於我¶
聖天子之興也不然何淵潜之來處遂飛躍之自兹見諸禎¶
祥行事昭著之若此者乎夫太陽之升䴡於天光耀熈赫髙¶
<pb:KR4d0493_SBCK_025-2a>¶
深廣袤之區生成動植之𩔖孰不受其煦燠而其次舎之所¶
經知天者必仰推而志之天子以四海爲家莫非　聖明之¶
所臨鍳惟帝運之所由起天人應合之機實在於此其可¶
忽諸今　天子建極于中撫制萬國顧懷昔居𫝑隆望重非¶
我佛丗尊無量之福孰足以處乎此也兹寺之成上以承¶
祖宗之洪庥下以廣民庶之嘉惠　聖天子之至仁大慈垂¶
示乎億萬斯年者於此可見矣嗚呼盛哉敢拜手稽首而述¶
讃曰¶
明明上天祚我皇國　聖祖神宗立我民極於昭　武皇懋¶
建丕績憲章脩明民用齊飭天下爲公　仁廟受䇿治極而¶
圯或斁彞則乃睠明哲是保是翼俾乆而安弗遐以逖祝融¶
效靈海若率聀更相吉土此維與宅吉土維何建業舊邑龍¶
依崇丘虎立磐右昔有居者不称厥德惟我　聖皇天命攸¶
<pb:KR4d0493_SBCK_025-2b>¶
迪川寧於波田宜於穡民用孝敬神介景福　帝命不遲師¶
武臣力遂開明堂受天之暦廟而祖饗郊而神格治功告成¶
庶物蕃息江流湯湯經我南服中城有宫　皇所肇迹惟時¶
父老載慕疇昔雲來日臨庶我心懌　皇帝曰嘻予豈汝釋¶
維大覺尊寳相金色常以惠慈拯汝迷溺我即我宫作祠奕¶
奕照汝淨月沐汝甘澤汝見大雄如我來即馬寳象寳貝金¶
珠璧凡爲汝故我施母惜無菑無害居佛之域民庶稽首我¶
不知識我願　天子聖壽萬億與佛同體住丗有赫一誠報¶
恩有永無斁¶
　　　　大承天護聖寺碑¶
惟皇上帝監觀萬方爰啓　聖神俾一遐邇時惟¶
大祖皇帝神武維揚作興　帝業丗有濬哲秉鉞誓征粤¶
丗祖皇帝建兹民極用輯大成旣有九有戢兵包甲禮脩樂¶
<pb:KR4d0493_SBCK_025-3a>¶
宣神祇咸若敦一本以端統樹羣支以定分秩序有經萬丗¶
永賴¶
成宗顯承法令較一我¶
武考受命撫軍歸纉歴服保育民物旣庶旣富豐亨豫太如¶
日方中迨至延祐至治之間重熈累洽物大而盛弗虞憸王¶
間斁彞憲於是¶
欽天統聖至德誠功大文孝皇帝德合天人之助躬脩揖遜¶
之節武以勘定文以宣昭忠孝率職姦慝擿伏雨暘以時年¶
榖順戌寳興於山海波不揚嘉靖寧一利澤長乆頌聲交作¶
度越古今¶
列聖之仁恩神靈之景貺布濩旁達湛漬駢臻於斯時也有¶
歛福錫民之志焉固皇極之道也乃託諸制作之宏祠享之¶
盛于以表奉先之孝于以廣濟物之慈同仁之化不亦與天¶
<pb:KR4d0493_SBCK_025-3b>¶
地合德矣乎天暦二年歳在已巳春　月　皇帝若曰予承¶
宗廟之重君臨天下夙夜兢懼思所以上継¶
祖宗下安民庶者不敢少置也矧予昔在冲㓜¶
太皇太后躬保持而導迪之欲報之德亦不敢少忘也稽諸¶
佛氏之書孝莫重於報親慈莫廣於及物而吾佛之所以隂¶
相我　國家者豈可量哉汝太禧宗禋使月魯不花中書平¶
章明理董阿大都留守張金界奴其爲朕度地以作&KR0394;刹稱¶
朕心焉四月　上幸近郊觀於玉泉之陽謂侍臣曰曽岡&KR0232;¶
巘𨼆隆西北太湖之浸汪洋渟涵峙而東髙甕山在焉旁薄¶
扶輿固祇園之地也使太史眎之曰吉秋八月晦立隆祥緫¶
管府以領之鑄銀爲印秩正三品以臣月魯不花領府事將¶
作臣阿麻　爲逵魯花赤國語達魯花赤官属之長也臣金¶
界奴爲緫管　上曰建寺而不先正其名民將因其地而稱¶
<pb:KR4d0493_SBCK_025-4a>¶
之其署題曰大承天護聖寺又曰寺所以嚴奉祀事而㕓氓¶
雜居則幾乎瀆矣買旁近地得十頃有竒皆厚直以予之分¶
賜從臣俾爲休沐之邸侍祠而至則處焉且命其揔管府臣¶
相大田以買之度其歳入以爲僧食明年　上受尊號改元¶
至順十月　上命太師臣燕帖木兒率百官詣寺所告諸后¶
土之神始命大匠治木　月命中書右丞臣撒迪爲隆祥¶
緫管府達魯花赤盖以省臣重其事也二年四月十六日¶
始作土功治佛殿基得古金銅之器於地中多事佛之儀物¶
實有宻契者云寺之前殿寘釋迦然燈彌勒文殊金剛并二¶
大士之像後殿寘五智如來之像西殿&KR0869;金書大藏經¶
皇后之所施也東殿&KR0869;墨書大藏經歳庚午　上所施也又¶
像護法神王於西室護丗天王於東室二閣在水中坻東曰¶
圎通有&KR0026;音大士像西曰壽仁　上所御也曰神御殿奉¶
<pb:KR4d0493_SBCK_025-4b>¶
大皇太后晬容於中日有獻月有薦時有享器用金寳曰壽¶
禧殿　上齋宫也諸𪧐衛之舎畢具九月　上諭臣金界奴¶
曰朕之建寺非徼福以私朕躬也昔者國家有佛祠之建金¶
帛榖粟一出於國之經費受役庀徒則民與兵官府供億並¶
縁爲奸非朕意也今兹役也工傭其直物償其價勿使有司¶
因得以重困吾民臣金界奴頓首受　詔而退鳩工以集事¶
材木甓瓦丹漆設色必精必良其土宜交易得所稱事出傭¶
藝各奏能施無遺巧人樂効力若子趍父屬樞宻儲政兩院¶
臣請以所領軍就役而給錢如民則軍士亦&KR0013;惠矣從之凡¶
役軍四千三百人留守臣言寺有行宫　天子之所齋也嚴¶
重不敢䙝請以所領匠將作而給錢如兩院之兵亦從之十¶
月十五日　上覧而恱之陞隆祥緫管府爲隆祥使司秩從¶
二品命太禧宗㮒使臣晃火兒不花臣撤迪臣阿麻㻋大司¶
<pb:KR4d0493_SBCK_025-5a>¶
農臣金界奴爲之使他官與次俱升又作東别殿柟木别殿¶
丈室講堂衆沙門之居㑹食之所碑亭井亭庖湢庫廐門垣¶
橋梁咸稱&KR0026;美凡規制皆圗以獻而　上親臨定焉　皇后¶
出大慶禮賜白金從户部易鈔四萬定及割田賦之在荆㐮¶
者以資之三年寺大成於是召五臺山萬聖寺釋師惠印特¶
賜榮禄大夫司徒主教於寺有勑命臣祖常臣集臣法洪臣¶
惠印製文以刻諸碑臣等旣同奉　詔乃相與言曰惟昔有¶
國家者秘祝不私其身而思錫諸民史臣書之後丗誦之今¶
聖皇之心一出仁孝瑣瑣之秘祝詎可擬倫哉且其爲役可¶
謂大矣財出内帑而不傷於外府役以傭錢而不勞於兵農¶
官有專任而不煩於有司欽惟¶
聖上怡神穆清對時育物量凖天地而一日萬幾&KR1078;知明達¶
而慮周天下至若斯寺之落成也營度經始之勤治辨董正¶
<pb:KR4d0493_SBCK_025-5b>¶
之任考圗攻位之審其簡在帝心又有如此者豈非億萬丗¶
宗社生靈之福哉敢𠕅拜稽首而獻文曰¶
於赫　皇祖聖神立極歴丗継承照臨維繹維我　聖皇孝¶
思如在視民如傷愽施廣愛具曰大雄等慈能仁導善閔惡¶
以捄我人乃作大刹于國西郊檐屋翬翼霧雨之交金玉寳¶
物筭同河沙曰予有祈丗不謂多飛盖樹幢香鬘珠網聖靈¶
與俱來即來享福我惠我遂我煦養子孫&KR0058;民均視同仰思¶
我太母爲丗逺思顧復之勤孫謀是貽肅肅徽音邈邈令儀¶
眷予晤懷庶其來兹相彼流泉閣于水涘人神翊扶　天子¶
至止鼓鍾鼎彞嘉樂宴喜多壽多福又多男子羣臣百工侃¶
侃献功民無勩勞府乃羡充樂石刻辭頌言雝雝億萬斯年¶
賛于皇風¶
　　　　河圖仙壇之碑¶
<pb:KR4d0493_SBCK_025-6a>¶
今上皇帝以特進上卿呉公全節年七十用其師故開府儀¶
同三司神德張眞君故事命肖其像使宰執賛之識以明仁¶
殿寶而寵之　賜宴於所居崇眞萬壽宮近臣百官咸與大¶
合樂以饗盡日廼已旣拜賜公坐于承慶之堂召門人弟子¶
而告之曰吾在髫齓志翔寥廓稍長學道弱冠從先師謁¶
丗祖皇帝遂留不歸五十年間以　天子之命祀名山大川¶
東南西北轍迹咸至一遇泉石之勝輙旁皇而不可得而我¶
父母&KR0013;寵光封郷國髙年偕老時　優詔使歸爲壽而我曽¶
不能晨夕在側吾終身之不安者也今老矣爲我圖地必吾¶
父母之塋是近庶體魄有所依焉則我之志也小子識之於¶
是命弟子歸饒而求之明年得地於安仁縣去饒國公之墓¶
左數百歩其山曰河圖之山書以圖來公嘆曰吾昔聞諸異¶
人云河圗八卦也今人所傳河圗盖五位相得而各有合之¶
<pb:KR4d0493_SBCK_025-6b>¶
圖也儒家頗駭其&KR0003;然即卦以指視先天位數吾得金吾之¶
㫖焉故宋江東謝公㧍得得其&KR0003;而𨼆去¶
丗祖力致之在道不食數十日而神氣益完迫授以官廼化¶
去吾受其書而藏之今得山曰河圗告我之兆乆矣廼命作¶
石壇據風氣之㑹將以栖神焉則又歎曰予平生以泯然無¶
聞爲深恥每於國家政令之得失人才之當否生民之利害¶
吉凶之先徴苟有可言者未甞敢以外臣自詭而不盡心焉¶
而　恩賚之厚際遇之乆則有非人力所能至者矣其從子¶
集賢待制善竊知公之意録其平生之事畧巳成編㑹善卒¶
公得其書而感焉乃遺書江南以告集曰吾蚤歳猶得見¶
國朝諸大臣及宋之遺老逮其中年公卿之重士大夫之賢¶
且仁者無一人吾不見焉覧&KR0026;四方逝者如水知心之友其¶
文可以傳者莫若清河元復&KR0004;氏而云亡亦已乆矣區區之¶
<pb:KR4d0493_SBCK_025-7a>¶
迹他日將何所托乎人生不可期相望数千里子必爲我著¶
仙壇之記使千載之下猶或於此乎知之則亦故人之情也¶
夫廼爲次第善之所録以遺之云呉氏系出太伯爲呉子之¶
國子孫散處呉楚間多以國爲氏其在番者爲番君畨之呉¶
皆宗番君矣其居安仁有龍坡居士諱岳者墓在桂溪前倉¶
之曾源其髙大父也丗居壽櫟山屋於磻石之上故宋咸淳¶
已巳有泉出東楹之礎潤液之脉理直如貫繩上升梁間達¶
乎西楹廼生靈芝光彩映日乆而不壞是歳十一月七日公¶
生丹光盈室生七月而能言其父抱膝上因坐假寐夢神人¶
告之曰髙仙托體君家塵中不能留也四歳能誦詩七歳其¶
叔父教之日記千言十歳從其兄遊乎仙巖之下&KR0099;然有遺¶
丗之意十三學道信州路桂溪縣龍虎山太上清正一宮之¶
達&KR0026;堂堂之尊師李君宗老甞有異徴得公而應焉臨川有¶
<pb:KR4d0493_SBCK_025-7b>¶
雷空山先生者𨼆居種湖之上&KR0055;明易老以其所學著爲成¶
書公往師焉他從學者莫之能及也李君避舎延至雷先生¶
而公得以專受其業雖休沐不出每得新𤓰果之属必即以¶
歸獻其親無有曠闕十六度爲道士於其傳系則居何君恩¶
榮之次　國朝&KR0004;得江南嗣漢二十六代張天師宗演入朝¶
張公留孫在行奉　勑留禁近始賜名上賜其後位特進開¶
府儀同三司玄教大宗師者也至元十四年作崇真宫以居¶
之二十四年開府徴公至京師公辤其親别龍坡君之墓新¶
墓田之舎以行是年得入見二十六年奉　詔祠南嶽二十¶
八年奉詔從開府徧祠嶽瀆諸山川二十九年賜崇眞宫¶
於浙西公奉　詔宣諭江浙行省三十一年¶
成宗皇帝自朔方還纂大統公從開府率其属北迎召見賜¶
公古琱玉蟠螭之環一有㫖設醮于上都壽寧宫五晝夜¶
<pb:KR4d0493_SBCK_025-8a>¶
公專王章奏　特𠡠命公每歳侍從行幸所司給廬帳車馬¶
衣服&KR0338;餼著爲令元貞元年制授公冲素崇道法師南嶽提¶
㸃二年奉詔祠中嶽淮瀆南嶽南海大德元年奉詔祠后土¶
西嶽河瀆江瀆二年　制授沖素崇道玄德法師大都崇真¶
萬壽宫提㸃三年大上清正一宫災公奉　㫖與近侍馳驛¶
命江浙省臣更作之公請與宫之人各以私財佐有司之不¶
及四年　命有司作三清殿及&KR0026;門廊廡于崇真宫設醮慶¶
成　上齋而臨幸賜　開府及公黄金白金重幣有差五年¶
公奉　㫖召嗣漢三十八代張天師與材過楊州爲守臣禱¶
旱雨至　京師爲荅刺罕丞相哈刺哈孫王禱旱又雨八年¶
公父母年皆七十奉　㫖降　御香于江南諸名山　賜對¶
衣尚尊爲其親壽于齊老之堂九年作崇眞觀于安仁縣賜¶
名曰萬壽崇眞&KR0026;十年　制授公江淮荆㐮等處道教都提¶
<pb:KR4d0493_SBCK_025-8b>¶
# SB1_1441-017.png
# page missing
<pb:KR4d0493_SBCK_025-8b>¶
國公母舒氏饒國太夫人仍賜對衣上尊有　㫖命公奉¶
賛書歸郷榮其親因命設醮于安仁縣之崇眞&KR0026;以慶成皇¶
慶元年¶
仁宗皇帝命設大醮于大都南城長春宫公奉　㫖投金龍¶
玉簡于嵩山濟瀆是年　勅翰林學士元明善脩龍虎山志¶
者序進入改賜崇眞&KR0026;額爲崇文官延祐元年公奉　㫖設¶
醮于龍虎閤皂句曲三山因請歸慶其父母八十之壽對衣¶
尚尊之賜如初是年傳㫖江浙行省促公還朝　制授¶
公弟子毛頴逹正德弘仁靜一眞人嗣掌遁甲之祠事　賜¶
銀印視二品四年有㫖名其郷曰榮禄郷里曰具慶里降璽¶
書護其家六年饒國公之計至止京集賢以聞　𠡠翰林侍¶
讀學士元明善著碑文翰林學士承　㫖趙孟頫書字　太¶
子詹事郭貫篆額給傳奔䘮十一月太夫人殁十二月葬父¶
<pb:KR4d0493_SBCK_025-9a>¶
母干其縣崇德郷之山田作明成&KR0026;以奉祀明年　召還京¶
師　英宗皇帝至治元年十二月開府張公&KR0026;化于大都崇¶
眞宫　上聞有㫖歸其䘮於龍虎山百官送諸上東門外所¶
過有司治辦舟車𥙊遣公請歸職䘮不許命弟子崇玄冲道¶
明復眞人陳日新薛玄羲奉䘮還二年　制授公特進上卿¶
玄教大宗師崇文弘道玄德廣化眞人緫攝江淮荆㐮等處¶
道教知集賢院道教事玄教大宗師三章一一品銀印一緫¶
攝道教事二品銀印一并授之　𠡠省臺百司諭以傳宗之¶
事而大護其教用開府之志作東嶽仁聖宫於齊化門外重¶
脩太一延福宫三年太上清宫又災公率其属更作之泰定¶
元年春長春掌教眞人闕上用公薦以汴梁朝元宫孫公¶
履道主之二年公奉　㫖設大醮于長春宫又設大醮于崇¶
眞宫護教之詔如故事制贈饒國公光禒大夫大司徒謚¶
<pb:KR4d0493_SBCK_025-9b>¶
文康三年奉㫖設醮于龍虎開皂句曲三山奉𠡠葬開¶
府張公于南山之月嶠作仁靖&KR0026;以奉祀四年改造開府所¶
建溪山真慶宫天暦改元冬公還自上京明年北迎¶
明宗皇帝謁見之次　賜對衣上尊及歸天暦護教之詔如¶
故事追封故開府張公曰神德真君勑改仁靖&KR0026;爲神德宫¶
至順二年公進宋儒陸文安公九淵語録丗罕知陸氏之學¶
是以進之有　㫖設醮于長春宮公告老請以弟子夏文泳¶
嗣玄教　詔留公三年有　旨設普天大醮于長春宮又設¶
大醮于崇真宮元綂元年¶
今上皇帝即位護教之詔如故事仍改至元之元年京師¶
旱公奉　𠡠禱之雨冬無雪公奉𠡠禱之雪三年公重建¶
饒州芝山文惠&KR0026;於永平門外遷番君之神以居之四年與¶
神德宫明成&KR0026;皆&KR0013;　璽書之賜五年畿内田有蟲&KR1416;執政¶
<pb:KR4d0493_SBCK_025-10a>¶
請公禱之三日盡除而仙壇之成則在六年矣　皇元&KR0004;有¶
中原五嶽之四在　天子封内旣得宋而後南嶽之神得而¶
禮焉是以¶
丗祖特命開府張公領其祠至是属諸公矣長沙有故宋相¶
趙信公葵之子淇愽學多識&KR0057;好神仙金丹之事有宣春李¶
先生簡易者故玉溪李&KR0026;諸孫遇異人得丹道盖以為遇劉¶
海蟾而得之淇每師問焉未盡其旨而李先生化去後遇之¶
玉山道中始得其&KR0003;旣内附命為湖南宣慰使輙欲棄官行¶
其道憂患多故不能如其志公為¶
天子使南嶽道過長沙趙公見而敬焉曰神氣冲爽而有福¶
德可以受吾道廼焚香宻室出其書以授之則皆海蟾玉溪¶
之秘云¶
丗祖甞曰　天子當禮五嶽而朕年髙不能往每遣近臣忠¶
<pb:KR4d0493_SBCK_025-10b>¶
信而識察者分道祠嶽瀆后圡戒之曰神明之使馬不至喘¶
汗則善矣盖歸而問其所聞見人物道里風俗美惡歳事豐¶
凶州縣得失莫不參伍以周知踈逺之迹焉公之連歳&KR0013;¶
命而出每辤以爲臣不足以當大事之重　上曰敬愼通敏¶
誰如卿者遂行他日¶
成宗遣嶽瀆使還顧問如¶
丗祖故事曰卿過郡縣有善治民者乎對曰臣過洛陽太守¶
盧摰平易無爲而民以安靖　上曰吾憶其人即日召拜集¶
賢學士公使過浙西時故翰林學士閻公復爲按察使老成¶
文學譽望甚重公時才踰弱冠議論明正閻公客之不敢忽¶
也後閻公居翰林益加重焉¶
成宗旣崩¶
仁宗皇帝在懐孟未至而閻公典詔令有狂士危言以訐閻¶
<pb:KR4d0493_SBCK_025-11a>¶
公事罔測公力言諸李韓公盂¶
仁宗意解及¶
武皇即位遂以平章政事歸老髙唐如¶
丗祖待王鹿菴磐故事　朝廷得敬大臣之體不以口語傷¶
賢者則公深有以維持之也故翰林學士呉公登始用董忠¶
宣公士選薦於　朝自布衣拜翰林應奉　召至不拜去後¶
又召為囯子監丞升司業與時宰論不合又去公啓於集賢¶
貴人曰呉先生大儒天下士聽其去非朝廷美事集賢貴人¶
聽公言超奏呉公爲直學士呉公雖不赴而天下韙之至元¶
大德之間重熈累洽大臣故老心腹之臣莫不與開府有深¶
契焉至於學問典故從容禆&KR0024;有人所不能知而外庭之君¶
子巍冠褒衣以論唐虞之治無南北皆主於公矣若何公榮¶
祖張公思立王公毅髙公昉賈公鈞郝公景文李公孟趙公¶
<pb:KR4d0493_SBCK_025-11b>¶
丗延曹公鼎新敬公儼王公約王公士熈韓公從益諸執政¶
多所諮訪閻公復姚公燧盧公摯王公構陳公儼劉公敏中¶
髙公克恭程公鉅夫趙公孟頫張公伯純郭公貫元公明善¶
𡊮公桶鄧公文原張公養浩李公道源商公𤦺曹公元彬王¶
公都中諸君子雅相友善交游之賢盖不得盡紀也薦引善¶
良惟恐不及憂患零落惟恐不盡其推轂之力至於死生患¶
難經理䘮具不以恩怨異心則&KR0057;公之所長也公博覧群書¶
徧察群藝而於道德性命之要粹如也甞作環樞之堂畫先¶
天諸圖于壁以玩心神明有詩曰要知顔子如愚處正是羲¶
皇未畫前其所造盖如此故其述作光明痛快足以見太平¶
之盛而深存忠厚於人倫有所感𤼵自㓜至老尤好吟詠皆¶
出其天性之自然而非有所勉強尤識為政大體是以開府¶
每與廷臣議論及奏對上前及於儒者之事必曰臣留孫之¶
<pb:KR4d0493_SBCK_025-12a>¶
弟子具全節深知儒學可備頋問是以¶
武宗　仁宗之丗甞欲使返&KR0004;服而置諸輔弼焉道家醮設¶
之事是其職掌故於科教之方無所遺闕香火之費無所簡¶
吝然而　朝廷耗費過重則每曰事天以實不以文弭災在¶
於脩德而禱祈特其一事尔全眞之教叙其祖𫝊有所謂玄¶
風慶㑹録者大德中甞使人譯之而莫達其意有　㫖命公¶
論定公曰丘眞人之所以告¶
太祖皇帝者其大槩不過以取天下之要在乎不殺治天下¶
之要在乎任賢脩身之要在乎清心寡欲煉神致虚則與天¶
地相為長乆矣譯者如其言奏之上大感恱不惟丘公之心¶
事明白而¶
太祖皇帝聖學之淵㣲亦從可窺其萬一是以君子深有&KR0099;¶
於公之言也公之執親䘮也自奔䘮至家水漿饘粥僅足以¶
<pb:KR4d0493_SBCK_025-12b>¶
延息涕泗滂沱継以血衂䘮葬之後力之所得爲者無不盡¶
其力焉山田之域伐石江濵山爲洞穴掘泉下錮深廣髙厚¶
葬之日郡守王公都中親助䘮事送葬者連數郡車馬畢至¶
時方寒雨濘淖載途一夕北風結涷堅冰在地行者無苦人¶
以爲孝思所感也明成&KR0026;有著存閣者以致其嚴祀之意方¶
外之士感其孝思知愼其親之存殁自此始矣其事開府也¶
先意承志周思廣慮所以事　朝廷尚道教無絲毫有所違¶
咈開府泰然委之而不疑&KR0192;然信之而不惑所以能有立於¶
聖丗者非惟運數則然而其誠心相孚亦有以致之也其葬¶
開府於南山也饒信撫三郡守將以其官属㑹葬江南諸名¶
山之主者皆來竣事伐石題名而退擇卜之愼營繕之勞工¶
力之博賔客之盛東南數十年間未有能仿彿其萬一者公¶
之盡力於其師與所以奉其親無二矣乆之作南山諸詩沉¶
<pb:KR4d0493_SBCK_025-13a>¶
欎哀慕識者讀而感焉東南道教之事大體巳定於開府之¶
丗而艱難險阻不無時見於所遭禆&KR0024;扶持彌縫其闕使夫¶
羽衣黄冠之士得安其食飲於山林之間而不知公之心力¶
之罄多矣公之宗系别居於逹&KR0026;堂者尊顯獨隆於他支封¶
眞人者凡數十人奉&KR0013;¶
璽書主宮&KR0026;者尤不可勝紀其姓名别有述公平生畫像之¶
賛及大父母父母與其身之所奉被賛書及諸堂室記頌皆¶
一時名筆别𩔖爲書曰天爵堂𩔖編并其所爲詩文曰看雲¶
録者通若干卷集賢直學士掲傒斯奉　㫖作序以傳于丗¶
皇上即位之&KR0004;親御翰墨書閑閑看雲四大字題曰賜呉上¶
卿識以明仁殿寳　勑御史中丞馬祖常太常歐陽玄爲之¶
賛至元六年九月&KR0004;一日大駕自上京還次懷來燕坐幄殿¶
集賢大學士不荅失利等以上卿之言入奏曰御書四大字¶
<pb:KR4d0493_SBCK_025-13b>¶
臣全節旣刻諸樂石又模勒于文梓爲四鉅牓塗以黄金周¶
以雲龍之飾以其二賜崇文宫閣而庋之請錫名曰龍章寳¶
閣又以其賜達&KR0026;堂　先朝甞賜玉璞命攻玉之工擬太上¶
&KR0003;經之像刻數年而後成請以歸之達觀閣而祠之請錫名¶
曰玉像之閣而御書二牓掲諸其上矣有　𠡠命臣某爲之¶
記而文惠&KR0026;河圖仙壇并命臣某銘之臣某先巳記仙壇之¶
記如右謹𠕅拜稽首奉　詔而爲之著銘曰¶
嶷乎兹山厥名河圖地闢天開孰究始&KR0004;則圖示卦庶聖歴¶
述山藏無聞傳者周易易老之通同原殊宗或𨼆或彰閟在¶
道宫有崇丹丘僊壇是作玄契夙符龜筮從若門人弟字作¶
之三年天子致問有賁其園清静佐理啓自神德維帝外臣¶
歴丗無斁在今宗師有爲有文孝親敬師致忠於君寵光道¶
家冠代邁古白髮蒼顔長侍帝所遺老故臣沛然從游紀德¶
<pb:KR4d0493_SBCK_025-14a>¶
論交金石不渝量弘智周用丗何有却而不居有相其道天¶
子聖明昭惠老成龍章鳯書玉質金聲有懷故郷有棟有宇¶
神明攸居山木翬舉盛德孔容象其粹冲聿嚴敬共以報顯¶
融有嘉豐草&KR0687;&KR0687;鳴鹿天降甘露灌濯神榖維昔廣成宅乎¶
空同千歳不衰穆其清風肅肅吾壇圎方平直竒耦參兩俯¶
仰有則脩名度方天子命之刻詞孔貞來者敬之¶
<pb:KR4d0493_SBCK_025-14b>¶
　　　　靈惠冲虚通妙真君王侍宸記¶
至順三年夏樂安縣尹蒲君汝霖以書來告曰在延祐庚申汝¶
霖同知南豊州事六月州境大旱禱諸山川弗應州人言有侍¶
宸王君祠在神龜岡所謂妙靈&KR0026;去州数里侍宸宋徽宗時歸¶
而没於其郷其神至今有靈異盍禱諸汝霖以雨爲已任親往¶
禱焉旣得卜乞靈水於缶登舟以還有蜿蜒浮水而來者紅光¶
赫然雲氣隨之州吏以器迎之即就器蟠不動及州門雨垂降¶
至公署而大作是&KR0010;稔明年又旱吏民以汝霖前禱之應也諉¶
汝霖仍往其應如去歳(嵗)又稔於是&KR0010;州之父老來告曰侍宸之¶
恩不可不報生有道術著於時殁又恵澤及其民宜白　朝廷¶
有以表異之南豊下州也而不統于郡得專逹行省乃以侍宸¶
事爲文書上之旣聞於　朝事下太常博士議曰君故宋時已¶
封冲虚通妙真人宜加賜靈惠易真人曰真君是時有臨川道¶
<pb:KR4d0493_SBCK_025-15a>¶
士唐樂真以法術承應　内廷是年以侍宸教法禱雨京師有¶
應集賢院亦上其事故　朝廷知之而得封甚速也　命旣下¶
而汝霖斈製錦於樂安去南豊三百里而近増封之命至斯¶
所以侈　上賜而係民心猶汝霖之貴也公在太史幸爲書其¶
事於石汝霖以郷人請私焉按臨川旴江志宣和間有南豊人¶
王文卿字予道號冲和子生有異質甞爲詩告其父有方外之¶
志父殁辭母逺遊渡楊子江旣済行野澤中雨&KR0661;迷路見若有¶
燈火者就之有老嫗爲逆旅者得文書数卷篝火讀之雨霽火¶
絶天且明乃在大樹下無逆旅也其書盖致雷電役&KR0017;神之&KR0003;¶
云以是済人甚衆名聞江湖間當是時徽宗崇尚道教甞夢得¶
神人以形求之得侍宸焉賜見大稱㫖拜大素大夫凝神殿校¶
籍其官道君别置道教官也大夫校籍位已尊矣賜其父承事¶
郎封其母曰宜人京城有狐爲妖人爲立孤王廟瑶津池又有¶
<pb:KR4d0493_SBCK_025-15b>¶
妖盖黒鯉也奉詔劾之狐鯉皆雷擊死將有事於明堂而雨不¶
止君禱之立霽有詔&KR0324;諭拜金門羽客自校籍升侍宸賜號冲¶
虚通妙先生淮南北以無雪告上&KR0104;麥以告侍宸遂大雪麥熟¶
賜金帛不受盗起山東徒黨號巨萬郡縣不能制聲𫝑張甚召¶
見便殿上以爲言對曰當以神力助討他日獻捷者言天大雷¶
雹賊乃潰而道君遂歸功於侍宸矣而侍宸實預知天数数二¶
以脩政煉兵爲請不暇聴其&KR0003;乞身歸田里求去不得一日拂¶
䄂俓還南豊未幾宋南渡紹興二十三年八月二十三日爲酒¶
食召郷里飲别書頌翛然而逝旣殮㪯棺而葬之甚輕盖尸觧¶
云神龜岡其墓也其靈異之事相傳不絶侍宸殁而能福其郷¶
之民蒲君去他官不忘其舊民甞受侍宸之賜其仁惠皆可録¶
故書之使&KR0022;人有所考焉予旣爲前南豊倅蜀人蒲汝霖著侍¶
宸王真君碑後六年爲至元庚辰十月上清外史薛玄卿以書¶
<pb:KR4d0493_SBCK_025-16a>¶
來告曰有畨昜胡道玄先生人間所謂神霄野客者也得侍宸¶
之真傳年二十餘道行関陜荆㐮江漢淮海閩浙之間當己已¶
庚午之旱旬日之中郡縣争致之所歴或一日或二日嘻𥬇怒¶
罵雷雨隨至官吏畏而民愛之環四五千里之間所至無不應¶
者至於妖怪之作劾治如法人以爲神遇異人於武當大頂天¶
柱峯得修仙之道徧游名山洞府而歸江東西之間從蓬頭金¶
公遊甚相契許他人莫之測也於是收歛神異之迹將求名地¶
以歸𨼆是以謁浮丘君於華盖之上道過黄茅之岡故使予得¶
見焉旣見則爲余言曰神龜岡碑所載事有未備者請述之云¶
若侍宸自南豊辭親而至揚子也所遇而得書者火師也火師¶
者盖上古神人而丗傳爲汪氏子華者盖其化現爾其嘱侍宸¶
之言有曰吾身一天地天地一隂陽握其機者在我而巳子當¶
以是應玄徴佐明主吾待子於神霄之上矣侍宸退而修諸其¶
<pb:KR4d0493_SBCK_025-16b>¶
鄉軍峯之陽所坐磐石猶在及事道君皇帝位至侍宸道官之¶
尊貴與文官侍從等其後又遷冲虚大夫賜金方符使叩以入¶
禁衛加贈其父曰承議郎母曰令人宫中人多病者上以問侍¶
宸侍宸曰此有物怪爾當劾之坐未退天忽晦𡨕雷電交作頃¶
之霽一白龜甚大震死矣病者皆起揚州守臣以旱告禱雨不¶
應道君以問侍宸對曰下民多罪　上帝震怒水不可得道君¶
強之侍宸曰無已惟黄河水可借二尺耳数日揚州使至奏得¶
雨皆泥潦計其時乃奏對之日也侍宸旣以囯亡妖孽爲奏不¶
見聽而還上思之𦘕其像而親爲之賛旣居郷二里無水旱疫¶
癘妖怪之事千百里間雖亂離而帖然髙宗定都江南將二十¶
餘年聞侍宸猶在命守臣物色之有詔曰勑王文卿先朝髙士¶
退𨼆林泉枕石潄流多歴年載兵戈之後杳不聞音朕甚思之¶
其出山一來以副虚佇又敕守臣以禮津發辭以老病不復至¶
<pb:KR4d0493_SBCK_025-17a>¶
闕使人𦘕其像以進亦親題賛丗人多傳之殁旣乆侍宸之從¶
孫以貧從商人入蜀親見侍宸於道中弗識也執手江滸多所¶
傳授曰明日渡江某&KR0026;中可相尋也明日至其&KR0026;悄然無人一¶
髙堂中有𦘕像則侍宸之祠也始知其所遇傳授者乃其大父¶
也又明日又遇之以幅&KR0083;與之曰此孫至家上官甥以吾書尽¶
授之妙済帰告上官上官弗信出其書視之上官識其手蹟號¶
慟作地盡以教之際遇寕宗朝法亦大𩔰賜號妙済先生名嗣¶
文盖妙済&KR0004;年不甚識字嗣文亦侍宸江滸所命也又有薩守¶
堅者亦酷好道見侍宸於責城山而盡得神秘㳺東南禱祈劾¶
治其神恠有過於侍宸者游江西入閩過神龜岡乃知侍宸為¶
数十年前人云昔侍宸在汴京居宫&KR0026;見為黄冠者多謟事權¶
貴以自衒𢙣之故多不得其&KR0003;其在郷旣老而得其傳者則新¶
城髙子羽授之臨江徐次㪯以次至金溪聶天錫其後得其傳¶
<pb:KR4d0493_SBCK_025-17b>¶
而最𩔰者曰臨川譚悟真云人不敢稱其名但謂之譚五雷内¶
附後譚君猶在浮沉人間𨼆𩔰莫測廬陵有羅虚舟者故宋時¶
名士澗谷先生之諸孫也得五雷之傳甚有符契然譚君誦侍¶
宸之戒曰每傳不過一二人若廣𫝊之則速死是以羅之弟子¶
雖多而自以爲得之者惟䔥主簿雨軒其後則有周司令立禮¶
两人而巳周與予有姻聮然終日言之未甞及此䔥君清文雅¶
斈中罹&KR0104;患然甚通至理泊然無所累其心予敬爱之而亦未¶
甞言及之也周之&KR0003;惟授之其子游其門者或得或不得予不¶
知也䔥君儒者擇人至謹而人亦不知其有此道獨傳之道玄¶
胡君一人而已神異之事巳見於前其客於予者頂分三髻一¶
劒自随練衣短裙危坐終日風雪極寒之夜燈火不継而温煦¶
滿室目神烱然神&KR0026;洞徹縱横自在物外無拘而剛介不可犯¶
也此亦真修仙者乎有侍宸手書詩一首盖譚羅相傳之符契¶
<pb:KR4d0493_SBCK_025-18a>¶
也且曰吾將隱矣當求人而付之必也戒行若氷霜立志如鐡¶
石胷次如水月氣象如陽春又雖生尊貴之家而丗有隂徳斈¶
乎清静之門而身有福力者則以授之果爾其亦難得也哉雍¶
虞集記¶
道園學古録卷之二十五¶
