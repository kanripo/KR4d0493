# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_017-1a>
#+PROPERTY: JUAN 19

¶
<md:KR4d0493_SBCK_019-1a>¶
<pb:KR4d0493_WYG_019-1a>
欽定四庫全書
　道園學古録卷十九
　　　　　　¶　　　　　　　元　虞集　撰
　墓誌銘¶
　　王知州墓誌銘¶
昔我¶仁宗皇帝天下太平文物大備自其在東宫時賢
能材藝之¶士固已盡在其左右文章則有翰林學士清
河元公復初發¶揚蹈厲藐視秦漢書翰則有翰林承㫖
<pb:KR4d0493_WYG_019-1b>
吳興趙公子昻精審¶流麗度越魏晉前集賢侍讀學士
左山商公德符以世家髙¶材游藝筆墨偏妙山水尤被
眷遇盖上於繪事天縱神識¶是以一時名藝莫不見知
而永嘉王振鵬其一人也振鵬之¶學妙在界畫運筆和
墨毫分縷析左右高下俯仰曲折方圓¶平直曲盡其體
而神氣飛動不為法拘嘗為大明宫圖以獻<md:KR4d0493_SBCK_019-1b>¶世稱為絶
延祐中得官稍遷祕書監典簿得一徧觀古圖書¶其識更
進蓋¶仁宗意也累官數遷遂佩金符拜千户總海運於
<pb:KR4d0493_WYG_019-2a>
江隂常熟¶之間焉泰定四年夏部饟至京師因來告曰
昔振鵬官七品¶既蒙恩贈先父曰從仕郎樂清縣尹母
曰宜人今位五品又¶蒙恩贈先父母如振鵬之秩此皆¶
仁宗皇帝之遺恩國朝之盛典而先世積善之效也不
有¶以表著之是振鵬忽於君親無以昭示子孫族人鄉
里也幸¶賜之言而勒諸石焉余感其言故序次其事而
并及其世次¶云王氏始自㑹稽遷永嘉宋紹興間其先
世以武功得官為¶保義郎數傳為自强生挺挺好佛學
<pb:KR4d0493_WYG_019-2b>
生由字在之至元二十¶五年卒時年三十五今贈奉訓
大夫温州路瑞安州知州飛¶騎尉追封永嘉縣男配張
氏追封永嘉縣君振鵬其子也振<md:KR4d0493_SBCK_019-2a>¶鵬之兄龍孫為浮屠
名善集銘曰¶
偉哉王公即家開封繄子之功功繇名藝¶仁宗之世積拜
寵異先朝文興孰究孰承慨兹其徴¶
　　曽巽初墓誌銘¶
國家龍飛朔方甫定中原中統至元間始建國都立宗
<pb:KR4d0493_WYG_019-3a>
廟朝¶廷脩祭祀朝㑹之事而禮樂興矣至大天子出獨
見親祠¶太室而祠官儒生言制度考文者彬彬然而來
時則有若廬¶陵曽君巽初著鹵簿圖五卷書五卷郊祀
禮樂圖五卷書三¶十卷上之江西行省行省丞相烏哲
善之二年以其書上聞¶中書省下其事太常禮部㑹議
皆以其書為然太常禮儀使¶田忠良等以告中書丞相
丞相以告天子有詔太常以¶圖書與著書人入見而巽
初得對玉德殿上曰禮樂之盛¶如此皇帝之所以尊也
<pb:KR4d0493_WYG_019-3b>
而儒士之用心亦勞矣太常其命<md:KR4d0493_SBCK_019-2b>¶以官於是太常奏為
大樂署丞未幾議立圎丘方澤奉¶太祖皇帝以配天凡
從祀壇壝玉帛犧牲樂與博士雜議巽¶初引援攷據沛
然有餘有司習於禮者咸推讓焉是年郊於¶圎丘天大
寒雪執事者多不勝而巽初在壇上領羣工登歌¶作樂
音節諧亮世其藝者不能及也明年¶武宗皇帝賔天而
太常緩禮樂之議㑹其兄德裕告病歸同¶還西江之上
延祐元年典瑞曹勛光禄薦為典瑞知事弗就¶中書用
<pb:KR4d0493_WYG_019-4a>
御史集賢薦除遼陽等處儒學副提舉未上史館留¶為
編脩官編摩多暇尤得悉心文學著周易治鑑及充廣
郊¶祀鹵薄舊說繪中道外仗等圖備極精贍而烏哲丞
相入為¶翰林承㫖因入見以其名聞有㫖召見烏哲丞
相番直命¶巽初以其書侍於驂龍門下上方盥未御膳
烏哲丞相言¶臣所薦進圖書人候進止廷中傳㫖召入
徧閱其圖問人<md:KR4d0493_SBCK_019-3a>¶馬物色甚悉曰後當有用勅秘府藏之
而命烏哲丞相傳¶㫖命巽初為學士巽初不敢當力辭
<pb:KR4d0493_WYG_019-4b>
遂循進奏為翰林應奉¶文字知制誥兼國史院編脩官
七年¶英宗皇帝大駕自上都還即親祠太室始服衮冕
大駕之至¶廟也有司倉卒凡旗幢繖盖之属就以立仗
行皆重大率數¶人持一物天子製通天冠絳紗袍服之
而輅弗素具遂易¶常服御馬而往弗稱上意丞相拜珠
太常伊蘓濟斯奏取¶秘書所藏巽初圖書而鹵簿太興
矣於是改作太廟凡川蜀¶江南大木之美悉致之凡旗
幟之繡繪者作於閩浙人馬鎧¶甲被采飾者作於江西
<pb:KR4d0493_WYG_019-5a>
庀事嚴速務極華好方是時治平既¶乆生息繁阜一時
民力畢用於此郁乎文物之盛然與巽初¶同事者或冒
其功得大官而巽初亦不以介意識者多之有¶詔留守
造五輅留守召衆工謀之皆曰自建都于兹凡宫殿<md:KR4d0493_SBCK_019-3b>¶城
池園囿與車服戈甲弓矢金木玉石齒革羽毛之工靡
不¶精巧老於事者或至年七八十皆無不更歴獨以為
輅古禮¶器誠不知其法奈何省官考制殊憂之迺曰必欲
為之無如¶曽應奉者命巽初專董其事按圖指授動中
<pb:KR4d0493_WYG_019-5b>
繩墨工人咸恱¶將成又請習馬以備駕朝廷尤重其先
慮未幾國有大故¶事遂已而巽初亦歸居數年為天厯
二年以集賢照磨召¶天子大興文治巽初因其長官以
圖書進見於奎章閣未報¶予言于朝薦為太常博士亦
未報三年閏七月二十九日巽¶初遽以寒疾殁哀哉予
以故人往哭之而纍然孤子之在側¶者號曰歸且𦵏無
誌敢請予不忍聞也因為次第其家世云¶曽氏本武城
人郕公之裔也據生漢末恥事新室始遷江左¶唐御史
<pb:KR4d0493_WYG_019-6a>
大夫偉始分廬陵散騎常侍輝居吉水宋至和中割¶吉
水置永豐而曽氏占永豐載陽舉進士鋮舉八行又五
世<md:KR4d0493_SBCK_019-4a>¶悱融水縣簿尉簿尉生元老廸功郎浙西常平主管
文字贈¶朝請郎朝請生晞顔仕宋為御史為兵部侍郎
為江西安撫¶積官朝奉大夫歸國朝授承務郎湖南儒
學提舉以子德裕¶貴贈某官追封武城郡伯母蕭氏贈
武城郡君繼母沈氏贈¶永豐縣君巽初既貴得贈所生
母丁氏宜人娶某氏封宜人¶子三人如璋如寳國子生
<pb:KR4d0493_WYG_019-6b>
如瑄女如琇如瑗如璟壻周禎何¶楶蕭斗生巽初諱巽
申以至元十九年五月二十三日距卒¶之歳得年四十
九將以某年月日𦵏於某處巽初所自卜也¶巽初少敏
於學事親孝待兄弟宗族有禮慈而愛物兢兢然¶惟恐
傷之好讀書手不釋卷著書滿家尤好内典體甚清羸¶
終歳之間齋居之日十九夜半即起讀誦至旦無曠廢
愛古¶器物名書畫購之不計其資嘗作武城書院於鄉
聚族黨子¶弟而教之平生所著述自上進之外有致美
<pb:KR4d0493_WYG_019-7a>
集三卷心性<md:KR4d0493_SBCK_019-4b>¶論理氣辨經解正訛合若干卷崇文鹵簿
志十卷明時類藁若干卷超然集若干卷韻編社詩十¶
卷補註元遺山詩十卷過聞録二卷藏於家兵部初登
進士¶第為連州教授而我先大父尚書實守連嘗薦之
巽初為撫州¶儒學録時我先公參政寓崇仁道過必來
見某也與其兄弟¶先後皆同朝而巽初尤乆善故宜銘
銘曰¶
維廬陵曽氏系本武城分居江南日以茂盈恒以美德
<pb:KR4d0493_WYG_019-7b>
出見¶於代歳月官封家有記載在永豐者昔垂文聲逮
于我朝父¶子迭榮肅肅兵部宋名御史風裁整峻荷槖
有煒天命維新¶濟濟來朝廼使學事殿于烝瀟才名孔
揚將召將用而不少¶留宰木云拱伯氏之來令譽四馳
逢時制作試於百為入直¶翰苑出掌考功曽未幾時以
退為恭文事之委人曰季氏季¶氏舒舒弗亟弗靡舉體
清虚奉盈弗勝問學沛然如川方増¶治平百年禮樂斯
備有圖有書咨詢攸在至治之歳稍行其<md:KR4d0493_SBCK_019-5a>¶言旂常載塗
<pb:KR4d0493_WYG_019-8a>
法駕軒軒方行而尼天意有待於赫¶今皇文治方大集
賢之長文憲是司以其書聞天子用咨¶于時在廷咸薦
其美庻聞多儀光於前紀鬱鬱之松弗茂而¶摧洋洋之
淵弗暢以洄故山之麓藏此遺志志藏氣傳澤在¶孫子¶
　　胡彦明墓誌銘¶
公諱景先字彦明姓胡氏彰德安陽人也資慎愿寛厚
方幼¶時以好善聞於鄉里稍長接事物務為含容以不
欺為主本¶無與之忤者或忤之亦不以介意而忤者至
<pb:KR4d0493_WYG_019-8b>
自悔責謝待之¶亦不間於初里有貸人錢者多至十數
萬貧不能償主者責¶之急將自經公呼而與之語曰錢
可得死不可復生何遽為¶此乎因出已金使償之其人
得不死既而為劵質公所公笑¶而焚之由是共服為長
者尊之曰翁至不敢以字稱之兄景<md:KR4d0493_SBCK_019-5b>¶哲早世兄子亨在
襁褓鞠育教成之不異已子事寡嫂岳氏¶有禮内外無
間言子彛以儒學進用歴踐臺省與謀議侃侃¶正色不
為俯仰明識法令出入經史言於廷中與宰相相可¶否
<pb:KR4d0493_WYG_019-9a>
率闗政事大體為時名臣大抵公之教也今年公年八十¶
朝之賢士大夫樂公之有賢子而廷臣有高年之親也
相率¶為歌詩以道之使歌以夀公未及遣乃二月六日
公方與親¶戚高㑹言笑飲食如平時忽舉手謝客端坐
而逝又十日訃¶至京師彛為位哭踊俟旦見星而行某
往弔之彛匍匐號於¶某曰請忍死一言彛抱痛終天無
所逭罪敢以誌墓為託某¶退而考行事事狀云胡氏世
本河南鄢陵人族𦵏之墓有豐¶碑參樹皆龜趺螭首雖
<pb:KR4d0493_WYG_019-9b>
其文契漫漶考其時則故宋若金之¶顯仕者也國家兵
至河南河南人北遷故公之父諱某府¶君始來彰德遂
為彰德人其三弟皆歸故鄉而胡氏之在彰<md:KR4d0493_SBCK_019-6a>¶德者自府
君始以彛推恩贈中順大夫禮部侍郎云公以彛¶貴初
封奉議大夫再封朝請大夫同僉太常禮儀院事騎都¶
尉安定郡伯進封翰林直學士亞中大夫輕車都尉安
定郡¶侯三拜而彌尊公不以自髙也出入閭里常郤車
馬不御與¶故人父老逰子孫或具杖几亦不扶也是以
<pb:KR4d0493_WYG_019-10a>
彛為左右司數¶請歸養不許乞郡便養又不許朝廷亦
知公之康强也留¶彛為工部侍郎公娶黄氏封安定郡
夫人勤儉克相年近於¶公精神不衰子曰彛其次曰規
歳貢憲府使為東宫典寳掾¶女三人婿曰鄭(闕/)王(闕/)李
(闕/)孫一人伯敬國子生孫女二人¶婿曰樊(闕/)侯(闕/)將以
某年月日𦵏于某處從禮部之兆次也¶大德中某與彛
同為學官京師固已聞公之德乆矣彛為工¶部主事時
來就養某得拜於牀下焉瞻其容止之淳慤聽其¶言論
<pb:KR4d0493_WYG_019-10b>
之篤實未嘗不慨然自媿其涼薄而嗟嘆其福禄之未<md:KR4d0493_SBCK_019-6b>¶艾也於時南人有為饌奉公者行炙公食而甘之曰燔
不至¶燋澤不至濡何以能若是召庖人問之對曰法以
上下釡皆¶新鑄置肉其内無旁附宻其欵頂趾加火焉
公曰得無損釜¶乎庖曰不暇計釜也公蹙然曰一釜之
成謹而用之可數十¶年今一食輙毁吾不忍也後勿復
為某於是嘆公之慎於用¶物者盖如此事雖小可以觀
德焉故善觀人者嘗於其微此¶之謂也然則公之家再
<pb:KR4d0493_WYG_019-11a>
世封君身享榮養而子孫多且賢所¶以致之者殆非偶
然也故為之銘曰¶
胡氏之先胄繇神明族于鄢陵歴時積榮安陽之分則
自鄢¶至敦本尚質以啟其世質本伊何稼穡書詩百年
發興不亟¶不遲祖父孫子具名法從横金拖紫異席同
寵宗伯啟之考¶工成之蔚蔚翰林中立勝之既夀既考盛
德則有有而弗宰¶益以遺後有水維漳清流洋洋維是
固深千載不亡<md:KR4d0493_SBCK_019-7a>¶
<pb:KR4d0493_WYG_019-11b>
　　趙曼齡墓誌銘¶
中議大夫太子家丞趙君曼齡以泰定五年正月二十
一日¶卒于官朝之大夫士來弔巷隘不足容車馬既斂
殯諸京師¶東南門外執紼者相属行路之人頗皆咨嗟
以為何致客之¶多也踰月相歸𦵏于其鄉於是太子府
正臣李某府正簿周¶某來告于某曰趙君之子㓜其藏
也無以識諸幽則無以示¶乆逺比其子長知詢問其父
時事則日既逺矣請託銘于來¶世是僚友之義也敢成
<pb:KR4d0493_WYG_019-12a>
子之志乃求其爵里歳月以授某而¶叙之君諱某曼齡
其字也姓趙氏相其鄉也自尚書工部辟¶知印轉八作
司提舉翰林國史院管勾留守司照磨京畿運¶糧提舉
彰德路林州知州户部司計覆實司提舉典設署丞¶拜
監察御史太子家丞積官至中議大夫者其官簿也諱
珪¶者其大父諱訥鄉人士尚其文雅著聞稱曰栁溪先
生者其<md:KR4d0493_SBCK_019-7b>¶父也先生贈朝散大夫同僉太常禮儀院事騎
都尉追封澶¶淵郡伯夫人李氏追封澶淵郡君者由曼
<pb:KR4d0493_WYG_019-12b>
齡貴而推恩也娶¶宋氏亦澶淵郡君女二人皆先卒今
在者一人林童也𦵏某¶鄉某里者從先塋也昔太常公
殁太夫人使之游京師卒能¶成名以成親之志曼齡之
孝也加意宗族又推其惠以及於¶妻之黨其㓜穉自我
而俯育㛰嫁者若而人及曼齡殁哭之¶哀如䘮其所親
焉曼齡之義也學無不通而明於正術施無¶不能而宜
於法律所交游無賢不肖懽然以相接而陽秋之¶辯亡
所顧慮曼齡之能也轉粟入京師歳有定則曼齡之任
<pb:KR4d0493_WYG_019-13a>
職也善用其人無怨無倦歳增運者多至四十餘萬石
林鄉¶郡也曼齡習知其土之鄉俗治之得其情寛條約
以佐善良¶剔蠧敝以革尨雜糞瘠土為沃壤通末作以
佐民用又以其¶隙為儒學新孔子廟為醫學新三皇廟
民不忍其去具刻諸<md:KR4d0493_SBCK_019-8a>¶石至今存焉國家宗廟之外别立
神御殿于佛祠㑹其¶成功率其費十餘萬及曼齡董役
工加於常而費省其半復¶以歸諸計相於是重有賞賚
以旌之若此者曼齡之政也以¶練習推御史由御史擢
<pb:KR4d0493_WYG_019-13b>
丞春坊嚮用矣年不踰六袠官不過¶四品而遽以卒告
此人之所以為曼齡惜也銘曰¶
帝眷春坊慎簡賢能載謀載詢家用克承濟濟多士孰
是乏¶人靖共正直曰必御史峩峩法冠易其綬圭食榖
食飲或謹¶攸司書功計勞不日以進如何不淑泯以澌
盡安陽之墟有¶木離離昔辭而逰今歸以依其依維何
永妥以固利其後人¶至于終古¶
　　葉謙父墓誌銘
<pb:KR4d0493_WYG_019-14a>
國子生鄞葉恒之奔其父之䘮也予弔諸程時叔氏之
館初¶予司業成均時叔擢進士為僚恒用近臣薦補入
學由時叔<md:KR4d0493_SBCK_019-8b>¶以見予是以弔諸恒去之踰年時叔為之請
曰恒欲求子誌¶其父之墓而不敢請也其父謙父盖嘗
欲以事功見於世而¶無遇於用乃退而自修于家家有
昏䘮之事必求諸禮法戒¶恒曰子必服儒服行儒行使
見於世曰葉氏儒家遣恒宦學¶京師曰吾且未老子必
卒業乃歸盖其志如此今不幸没而¶恒也不及視其屬
<pb:KR4d0493_WYG_019-14b>
纊故其哀尤甚也謙父諱遜世隠不仕生¶於宋景定三
年四月丙申卒於有元泰定五年正月壬午天¶厯二年
正月乙酉𦵏諸其縣翔鳳青山之原夫人禇氏祔子¶恒
恂恂為謙父弟之後女温適陳亨淑適王夀朋孫男震
女¶靚銘曰¶
士之制行審歸於是弗及於已又以朂子求道習禮足
以殁¶世神相其志克成永乆¶
　　王誠之墓誌銘<md:KR4d0493_SBCK_019-9a>¶
<pb:KR4d0493_WYG_019-15a>
國家之政莫重於刑獄匹夫匹婦之寃近起於州縣而
飛霜¶大旱之變則朝廷當之故君子之論臬事者無問
吏大小有¶可書則書之盖慎之也故贈奉議大夫興和
路治中驃騎尉¶追封仙靈縣子王君仲信字誠之者今
朝列大夫陜西諸道¶行御史䑓監察御史敏之父也至
元十四年誠之為遂州吏¶目州之逺近有男子一人婦
人一人各以事相從入城㑹莫¶投逆旅異室以宿夜半
男子者潛趨婦人將私焉而婦人已¶為人所殺流血狼
<pb:KR4d0493_WYG_019-15b>
藉男子驚逸而血在衣履旦事覺捕卒蹤¶跡得男子吏
文致之欵伏事上州誠之察其貌若不盡其情¶者召逆
旅主人問之曰婦人入室前寓者何人曰有伶人婦¶久居
之曰伶人婦所與往來何人乎曰州小吏實善之既而¶
交惡以去誠之宻以他事召小吏至小吏已心恐詰之
具言¶狀殺娼而不知為他婦人也即日盡得其情獄具
男子得不<md:KR4d0493_SBCK_019-9b>¶死二十三年在松州幕李甲殺人而匿其尸
事具五十日而¶尸不得獄不可竟誠之曰囚實殺人尸
<pb:KR4d0493_WYG_019-16a>
乆將不可驗緩獄貰¶死吏豈勝責耶松有山多石疑尸
在焉率吏卒索之時春猶¶寒蟄未啟有大蠅薨薨馬首
若導之者誠之曰神其告我矣¶緩轡從蠅所之有亂石
如壘者蠅投隙以入命卒發石尸果¶在而李甲伏辜至
于今四十餘年遂松之人猶能道之嗚呼¶州吏目位在
天子命吏之下而用心獄事神明若此使州縣¶人人不
以庸廢事貪侮法若誠之所為者天下不致刑措已¶乎
故誠之之事予在太史有聞猶將書之况其子請誌於
<pb:KR4d0493_WYG_019-16b>
墓¶可不具諸以示來者誠之之先平陽隰州永和縣屬
步里人¶大父定昻仕金為統軍佩金虎符行軍河西邉
人畏之父順¶以貞祐之亂避地仙靈縣之暖泉既内附
遂居焉誠之年八¶十而卒延祐二年六月二日也墓在
其里之西南夫人姚氏<md:KR4d0493_SBCK_019-10a>¶贈仙靈郡君子四人恭譲禮敏
銘曰¶
昔漢于公治獄不寃自信有報于其子孫天人之㑹間
不容¶髮彼抑克伸我暢斯逹遂松之郡邇於京都吏責
<pb:KR4d0493_WYG_019-17a>
之難期㑹¶走趨曽是岸獄遑究遑恤此有良吏克盡厥
職疑似之蹤詭¶伏之姦孰死孰生一泱以天暖泉之墟
藏器以往優游餘年¶就本斯𦵏有美御史克承厥功食
德而豐旋吉則封邑于仙¶靈我君我長子子孫孫百世
來享¶
　　王公信墓誌銘¶
永平古右北平之故地也故其俗善騎射而其秀者則
好義¶而能文若王孚公信其人是矣公信生而失其父
<pb:KR4d0493_WYG_019-17b>
四嵗母又¶殁然卓然能自立稍長獵於水濵見大魚在
水中即下馬手¶搏之挽以登岸即大蛇也蛇得脫逸去
行五里許蛇從旁道¶追及開口噬公信公信挽弓逆之
矢自口貫咽喉蛇宛轉跳<md:KR4d0493_SBCK_019-10b>¶擲而死人固已服其勇矣然
公信不以是自多退然若不勝¶衣循循然待其鄉里長
者他日行過大樹下見石上有遺物¶束以絳巾因坐守
之自己至未無至者且日暮有婦人號而¶至曰吾死此
矣公信問之曰家有急難從人質鈔二百五十¶至此憩
<pb:KR4d0493_WYG_019-18a>
而遺之既喪資事亦無及不死何待公信擲與之不¶交
言而去里人多知其事而公信亦未嘗自言也㳺學洙
泗¶之間學益進所至人師禮之其子某與鑒書博士柯
九思同¶以說書事¶英宗皇帝&KR0467;邸因柯博士來求書其
父之事而表其墓曰始¶先父以孤子贅李氏生三子而
某獨存又得官至七品而父¶母皆得封亟思有以表之
先父嘗以永平為隘曰隘則窮非¶吾樂也子孫亦不宜
居是京師天子所都吾得託魂魄於¶其郊則余志也而
<pb:KR4d0493_WYG_019-18b>
爾子孫亦利於進取焉致和之兵永平衂<md:KR4d0493_SBCK_019-11a>¶焉繼以荒饉
存殁弗寜而某奉先父於城東有固有安非先¶父之明
乎乃為之書曰公信先世皆隂德至公信嘗及許文¶正
公門所與逰者皆一時名公卿兼通天文卜筮兵法嘗
用¶憲䑓薦教授兾州以恩封從事郎妻李氏封宜人子三
某某¶官早世某承事郎某官思立蚤世公信以泰定丁
邜某月某¶日卒享年七十有九銘曰¶
力可以武而以文舉道有遺金義有不取京城之東土
<pb:KR4d0493_WYG_019-19a>
厚以¶容馬鬛之封永固無窮¶
　　王宜之墓誌銘¶
太原王公宜之之居京師也善教其孫君子有聞焉大
德之¶末宜之將老而其孫守誠可學矣宜之歎曰前數
十年兵事¶未戢民無以安其生士固未嘗學也今有生
聚之樂又在京¶師四方賢者來聚焉學者不及此時則
暴棄夫天之降材矣<md:KR4d0493_SBCK_019-11b>¶乃属家事於其子以教孫為已任
度館舍於所居之近禮大¶儒先生以為師命守誠與閭
<pb:KR4d0493_WYG_019-19b>
里之秀共學焉日視其饌羞使¶施教授學者無或他慮
或曰子欲賢孫之速肖則勿汎及使¶而孫得專師焉可
也宜之曰惡是何言也聖賢之為教也豈¶有私乎且觀
感而化朋友之功也度吾舍所能容而已盖從¶其招延
者故中書參知政事東平蔡公逢原太史院使國子¶司
業齊公伯亨皆其人也守誠稍長入國學文譽日起冝
之¶心喜之而勵勉益切至及守誠試南宫第一人登第
歴館閣¶清要為御史而宜之已乆去世不及見矣守誠
<pb:KR4d0493_WYG_019-20a>
之同年進士¶吕思誠鄉人也適在史館訪采見聞以(闕/)
　　守誠曰若吾¶大父而盛德未有所記載也時日以
逺則事日以泯不亦悲¶夫乃相與謀以予嘗識宜之也
來求表其墓云宜之姓王氏¶諱得福其先朔州人自諱
彦府君徙應州生伯元仕金為某<md:KR4d0493_SBCK_019-12a>¶州管領人匠官佩金
符生璋娶胡氏金亡時避地太原之陽¶曲始為太原人
諱璋君嘗以歳三月見太原人上塚泫然流¶涕曰吾獨
不得以杯水洒吾先人丘墓乎宜之時年十四矣¶立俟
<pb:KR4d0493_WYG_019-20b>
少間啟曰大人何甚慼如是乎曰兵難中吾家槀𦵏應¶
州二世矣曰適應州何鄉墓在州何方有故人親戚誰
何知¶殯所乎則具以告明日宜之徑走應州物色得墓
負遺骸以¶歸深得父母之心而父母初不知其去也鄉
人共歎異期望¶之父殁與昆弟共財薄取不競敦譲友
愛其配韓夫人克成¶其志閨門之内其教行焉有二女
子方齔適父母俱晨出及¶午而饑煑豆以食及熟相讓
不肯先日晡父母歸猶未食之¶也冝之嘗病而劇乆之
<pb:KR4d0493_WYG_019-21a>
乃愈取古醫經讀之得其遺法深意¶又從名醫和氏決
疑遂髙於其術至元初來京師宰相聞其¶名召之省中
主醫事病得藥而瘥者或酬之金曰吾有奉入<md:KR4d0493_SBCK_019-12b>¶矣義無
兼取卒弗納而貧者更稍與錢米使得以為生以為¶常
稍遷諸路官醫提舉宜之歎曰吾儒者竟以醫名乎遂
棄¶官不復仕嘗行道中得遺珠因宿留道側俟之則西
域大賈¶所遺也賈直鉅萬宜之詰得直賈所遺者即投
之賈均請以¶萬金為謝不受也築室京師先立祠堂買
<pb:KR4d0493_WYG_019-21b>
墓田國門外又購¶旁近間田以待親戚之無以葬者蓄
書至數千卷居小齋編¶書邵子擊壌集中詩以自况持
已毅以介治家儉勤與人交¶誠&KR0548;周厚有古君子長者
之風焉延祐二年二月廿一日卒¶年八十子男晦御藥
院大使贈奉直大夫禮部郎中驍騎尉¶夀陽縣男女二
太醫劉寂太廟署令劉益其婿也孫男守誠¶監察御史
曽孫男射亦向學王氏遂為詩書家雅有令望原¶其成
教則自宜之矣銘曰
<pb:KR4d0493_WYG_019-22a>
猗歟王氏世德未宣自朔遷應至于太原侃侃宜之時
來京<md:KR4d0493_SBCK_019-13a>¶師教其子孫學禮學詩奕然輝光為時聞士堂封
孔崇百世¶兹始¶
　　倪行簡墓誌銘¶
成均弟子員常五百六十人江南之士在列者數人耳
倪居¶敬字行簡永豐人循循退譲而人弗敢與之狎兢
兢自持而¶人不得病其固言若不出諸其口而為貴㳺
講說論議則明¶乎學術之辨至地理名物人姓氏皆究
<pb:KR4d0493_WYG_019-22b>
知無所敢忽不矜以¶取憎不佞以求合氣平色温自其
師友不敢以其生之逺而¶鄙夷之也不幸不及仕而死
於道路同館之士聞而哀之况¶其親乎其同舍生盱江朱
禮悌以其親之意來求墓銘居敬¶生至元己丑延祐戊
午游京師又三年始得入國學又數年¶補國子伴讀天
厯己巳貢其名於吏部於此又二年始得注¶官乃以其
間歸省親至順辛未還京師行至滄洲之長蘆病<md:KR4d0493_SBCK_019-13b>¶舟中
同邑曽仲謙醫者也實同舟療之五日而卒槀𦵏道次
<pb:KR4d0493_WYG_019-23a>
是年除中興路儒學教諭明年始克歸𦵏其里之某處父
曰¶魯母某氏妻某氏噫其父母妻子方待其得官來歸
而以䘮¶至哀哉銘曰¶
離别栖遲垂十餘年宦學之成甚苦且艱得官身後槀
殯道¶間傷其親心予所為歎我為墓銘表其能賢以慰
其親俾後¶有傳¶
　　鄧伯某甫妻田夫人墓誌銘¶
鄧存之奔其母之喪也其友虞某弔之存號而言曰烏
<pb:KR4d0493_WYG_019-23b>
乎存¶忍棄朝夕之養千里來京師從辟御史府誠幸太
夫人康强¶時勵節立身得君之禄以為養今不幸不然
矣抱痛終天¶哀哉亟歸𦵏不敢緩墓有石當誌存不忍
言也子幸述諸夫¶人姓田氏京兆藍田人父某母某氏
生若干年而夫人以疾<md:KR4d0493_SBCK_019-14a>¶克終伯某甫生男存瞿女適安
西路儒學教授趙瓛君卒若¶干年而夫人以疾終于正
寢得年五十有七寔大德八年十¶月也明年某月甲子
𦵏于安西咸寜縣洪固鄉從府君之兆¶也初存嘗為某
<pb:KR4d0493_WYG_019-24a>
言先君生三歳而孤祖母楊夫人故儒家習¶詩禮惸惸
涉艱險排患難躬教我先君以至于有立及田夫¶人歸
而相先君奉事無違禮足以當楊夫人之心盖楊夫人¶
勤苦自誓終身不肯御酒肉也及先君卒田夫人治家
教子¶率循其故亦誓不御酒肉如楊夫人之志某是以
知其為賢¶母也乆矣故為之銘銘曰¶
有賢鄧母下而從夫宅幽永寜歸福厥家¶
　　汪夫人墓誌銘
<pb:KR4d0493_WYG_019-24b>
貴谿彭應松𦵏其母於所居之近三年矣猶日思慕若
未𦵏¶然其言曰始吾父棄諸孤吾大父母髙年亡恙非
有他子婦<md:KR4d0493_SBCK_019-14b>¶也而吾大父母樂養終身吾母之孝也吾兄
弟之生也力足¶以致乳母母曰母以已子害他人子也
皆親育鞠之及長又¶擇明師以成其慈訓使吾得世詩
書為善士於鄉吾母之教¶也始吾上世傳世為一子今
而後子孫衆多吾母之澤也自¶吾母主吾家家日以大
用日以廣然而祭祀賔客之事與凡¶役力粟米公上之
<pb:KR4d0493_WYG_019-25a>
共常裕而弗匱吾母之功也吾舅氏貧約¶自處吾母給
助之使得備甘㫖以終養吾母之功於婣戚也¶嵗有餘
蓄别儲見乏食者隨周焉吾母之惠乎鄰里也不幸¶今
不及養矣又無以顯吾親若齒德之不述將無以示吾
子¶孫則不孝之大者廼因同郡汪叔昌述其狀以属諸
為墓銘¶者云叙曰彭母汪氏也貴谿之田西其鄉也華
卿其曽大父¶文穆其大父也衍其父也諱英字叔華父
者其夫也應松應¶梓應梅應桂者其子也宗漢宗海宗
<pb:KR4d0493_WYG_019-25b>
澤宗溥宗浩宗演宗洵<md:KR4d0493_SBCK_019-15a>¶宗濟宗漸宗泳宗湜十有一人
者其孫男女則四也紹德其¶曽孫男女亦一也宋端平
乙未其生之年大德丁未十有一¶月乙丑其卒之日也
石之下有土謂之王侯石者其𦵏所也¶𦵏之所有石石
有銘為之銘者西州虞集也銘曰¶
嘉植維貞特生不扶乆始充逹柯條榮敷柯條榮敷土
德之¶厚如家克繁繇予有母匪彭無盛世鮮弟昆衍自
母汪四子¶多孫孫之多有支别易逺逺而扶踈視此其
<pb:KR4d0493_WYG_019-26a>
本子孫孫子來¶省歳時永永勿替石具有詩¶
　　鄭夫人墓誌銘¶
翰林待制袁君喪其配鄭夫人十七年恒獨居不更娶
君子¶以為難或問之曰先妻相我事先君無違禮其死
也前先君¶之卒八日以是念之不忍亡而桷也於先樞
宻太師越公諱¶韶為曽孫於嚴州大夫諱似道為孫處
州大夫諱洪則孤子<md:KR4d0493_SBCK_019-15b>¶也由其有子傳序為適是以重之
乃告其友虞某曰子為我¶誌其墓以銘謹按鄭氏世為
<pb:KR4d0493_WYG_019-26b>
鄞令族太師尚書令魏郡忠定¶王清之為宋丞相追贈
四代皆太師魯國公魯國公長子曰¶冲之國學進士贈
中大夫忠定之兄夫人之曽祖也娶邉氏¶封太碩人大
夫生次申中大夫寳謨閣待制贈正奉大夫娶¶汪氏封
冝人正奉生太原朝請大夫直秘閣主管建昌軍仙¶都
觀娶汪氏封宜人實生夫人夫人諱(闕/)生數歳袁氏請¶
昏有成言及長而歸之袁氏大族嵗時廟有祭朔望承
問有¶禮雖易代不廢夫人為冡婦不及事其先姑能帥
<pb:KR4d0493_WYG_019-27a>
娣姒以敬¶宗事大德戊戌(闕/)月卒年二十九子璋早夭
次瓘次珖女四¶長適餘姚州同知趙孟貫餘未行𦵏在
鄞縣桃源鄉之潘奥¶某年月日也翰林師友前代遺老
專志一原博極羣藝貫通¶精實不涉凡陋與之逰者欿
然各自知其不足夫人為之配<md:KR4d0493_SBCK_019-16a>¶至使殁愈逺而敬不衰
其為德可信矣夫昔宋在江南故越¶多功臣世家惟史
氏最貴理宗入在藩邸史衛王彌逺進鄭¶丞相授以經
由是積恩禮義並史氏袁越公由治臨安執經¶十餘年
<pb:KR4d0493_WYG_019-27b>
門代甲乙相次今徴文獻于越乃在袁氏¶(闕/)
鄭丞相為之衰及再入相年益老益感邉碩人不忍舍
其¶孫留之左右是時賈似道帥荆湖數要軍用丞相格
不下後¶十年賈相用事遂擯不用家居二十餘年而卒
無嗣獨生夫¶人翰林仕於朝四遷至待制長兼史事瓘
珖方嚮學夫人皆¶不及見悲夫銘曰¶
翼翼維鄞&KR0110;其大門匪王若公民則不聞維時孫子不
顯車¶服我其流流孰往而復居之恂恂養之循循蔚其
<pb:KR4d0493_WYG_019-28a>
成文夫人¶來嬪嗟德實難民鮮克之肅肅夫人乆甚匹
之獨嗇於天而¶不有年歸唁無所(闕/)　　　夫制其恒
子厚於承氣止復升<md:KR4d0493_SBCK_019-16b>¶高丘是徴¶
　　周夫人李氏墓誌銘¶
番昜周暾與其弟明之游京師也其族父集賢司直應
極實¶致之得為國子生時制書始命有司將以科舉取
士而貴游¶不治進士業獨暾兄弟出篋中所習程文數
十篇示人皆驚¶喜取讀或就問學焉未幾逺方獻異獸
<pb:KR4d0493_WYG_019-28b>
曰麒麟暾作賦千百¶言上之中書省丞相大恱以屬參
知政事察罕使命以官是¶時陳䇿進書獻歌頌常數十
人無所遇獨暾見知時宰人人¶羡道暾矣一夕暾感異
夢旦而治歸明曰兄姑留幸有以榮¶吾親明代兄歸矣
明至家其母果病見明問知其兄弟在京¶師事為之喜
而起後六日乃卒皇慶元年七月十九日也暾¶聞訃且
行亟來請曰嗚呼痛哉未有以為榮而為慼若此惟¶先
生辱為之銘用慰其地下而已予竊感而悲之為次第
<pb:KR4d0493_WYG_019-29a>
其<md:KR4d0493_SBCK_019-17a>¶語云暾母李氏諱清世居邑之沙堤其曽祖松善為
生以資¶顯祖時榮父天驥以文學名適周樸儒家也昔
者周氏以明¶經取高科者歳相望樸弱冠受尚書能有
聲及得内助事親¶理家益如志常遣暾明從師而無牽
於愛䁥故能以卒業聞¶子三人暾明其幼禄女二人其
婿程益徐璋斛田里之斗横¶山其𦵏處也銘曰¶
有肅兮閨門子森森兮孔文案有饌兮尊有醴不少延
兮誰¶怨樂兹丘兮勿諼
<pb:KR4d0493_WYG_019-29b>
　　史夫人墓誌銘¶
夫人姓虞氏諱惠正前承務郎四明史君璘卿之夫人
是為¶銀青光禄大夫資政殿大學士奉化郡公贈開府
儀同三司¶岩之冡婦金紫光禄大夫贈太師齊國文靖
公彌忠之孫婦¶贈太師漸之曽孫婦也夫人曽大父太
師雍國忠肅公某在<md:KR4d0493_SBCK_019-17b>¶相位時生第三子孝宗皇帝賜之
名斻孫中奉大夫大府寺¶丞不歸居蜀居臨安賜第無
子以兄子為子諱曽中奉大夫¶軍器監丞贈令人生子
<pb:KR4d0493_WYG_019-30a>
一人曰紹雍三歳而夭及生夫人最¶鍾愛不幸監丞府
君與史令人皆即世舅氏取夫人鞠之以¶適承務君生
子曰晉伯咸伯生女曰婉伯適忠勇校尉温州¶路同知
瑞安州事阮申之婉伯適沿海上千户别里吉孫曰¶公
燾公熙公㸃公勲公杰公黙孫女二夫人内外家皆宋
世¶臣宋亡世家多淪喪夫人相夫子食享無遺闕延祐
三年夫¶人相夫子醫言天台有靈草生至服之乃可矣
㑹阮氏婿佐¶州黄巖晋伯奉夫人以往服食踰年方不
<pb:KR4d0493_WYG_019-30b>
效乃還鄞延祐三¶年六月己酉卒𦵏之某處晉伯以承
務君之命來求銘夫人¶某大父再從女弟也不敢辭謹
叙而銘之銘曰¶
夫人㓜孤舅氏焉頼及長而嬪遭時易代雖子貴宗弗
與盛<md:KR4d0493_SBCK_019-18a>¶㑹承夫鞠子實既瘁痗庶其晚康而身不待繫德
厚原何千¶百載¶
　　趙夫人岳氏墓誌銘¶
夫人諱惟德徽州路績谿縣主簿岳君浚之女平江路
<pb:KR4d0493_WYG_019-31a>
儒學¶正趙君橚之妻台州路儒學教授君辰孫之冡婦
也岳望安¶陽常州宜興人趙本蜀故家今居杭學正故
宋参知政事楊¶公棟之曽外孫夫人故宋参知政事姚
公希得之曽外孫是¶以合二家之好焉夫人自大家嬪
儒素甚宜其夫而得於舅¶姑親族敬焉至治二年從學
正官平江歸寜于宜興病學正¶以舟迎之至則夫人歸
矣道卒舟中學正不及見哀痛過篤¶舅姑聞而憐之命
橚曰予買地其以某年某月日還𦵏夫人¶生以至元丁
<pb:KR4d0493_WYG_019-31b>
亥十二月二十四日卒以至治壬戌四月一日¶子一人
魯兒方一歳銘曰<md:KR4d0493_SBCK_019-18b>¶大家有子歸儒宗材堪相配非不逢命也不淑先罹凶
姢姢¶玉雪秀所鍾保此無憾寜幽宫¶
　
　
　
　道園學古録卷十九
