# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:36
#+PROPERTY: LASTPB  <md:KR4d0493_SBCK_002-1a>
#+PROPERTY: JUAN 3

<md:KR4d0493_SBCK_002-16a>¶
<md:KR4d0493_SBCK_003-1a>¶
<pb:KR4d0493_WYG_003-1a>
欽定四庫全書
　道園學古錄卷三
　　　　　¶　　　　　　　　元　虞集　撰¶
　芝亭永言¶
　七言律詩
　　送袁伯長扈從上京¶
日色蒼涼映赭袍時巡毋乃聖躬勞天連閣道晨留輦
星散¶周廬夜屬櫜白馬錦韀來窈窕紫駝銀甕出蒲萄
<pb:KR4d0493_WYG_003-1b>
從官車騎¶多如雨祗有揚雄賦最高¶
　　代祀西嶽至成都作¶
我到成都纔十日駟馬橋下春水生度江相送荷主意
過家¶不留非我情鸕鷀輕筏下溪足鸚鵡小窗知客名
賴得郫筒¶酒易醉夜深衝雨漢州城¶
　　贈星上人歸湘中<md:KR4d0493_SBCK_003-1b>¶潭北湘南無影樹一花吹度海門潮天香滿室定初起
雲氣¶上衣身欲飄寶月夜寒龍在鉢銀河秋近鵲成橋
<pb:KR4d0493_WYG_003-2a>
豈無一箇¶卭州竹與爾松根共寂寥¶
　　子昻秋山圖¶
翁昔少年初畫山丹楓黄竹雜潺湲直疑積雨得深潤
不假¶浮雲相往還世外空青秋一色牕中逺黛曉千鬟
瀛洲雞犬¶同人境尚想翁歸向此間¶
　　題黄竹村所藏畫卷¶
雲覆城隂雪一坡寒梅疎竹共婆娑經行不覺籃輿逺
㸃染¶還疑綵筆多蜀棧煖雲生野樹匡廬晴照落江波
<pb:KR4d0493_WYG_003-2b>
商公已老¶高公死惆悵誰人奈汝何¶
　　過池陽贈周南翁同知¶
使過池陽聞上日好懷浩蕩為君開江千維楫車馬集
亭上<md:KR4d0493_SBCK_003-2a>¶持盃風雨來通夜魚龍聽語竟明年鴛鷺憶朝囘
九華秋色¶翠可食為問謫仙安在哉¶
　　安慶路雙蓮寺得上人超然亭¶
超然之亭何所超雙蓮孤塔共岧嶤城頭疎雨散花至
江外¶斷雲將雨朝晨飲舊從香積化晚鐘仍送海門潮
<pb:KR4d0493_WYG_003-3a>
㝷原悵望¶空歸去此地安禪試往招¶
　　謝茅山主者贈白羅氅衣請為作大洞祖宗師四¶
　　　十五賛¶
鶴氅裁成雪色新仙翁持寄感情真清高自此全抛俗
寛博¶由來穏稱身佩玉洞聞雲外響劒光飛射日中塵
畫圖寫向¶羣真裏便是揮毫賛詠人¶
　　送莫京甫廣憲經厯¶
延春閣下承恩日是我經帷侍講時方擁青編臨綺席
<pb:KR4d0493_WYG_003-3b>
遙看<md:KR4d0493_SBCK_003-2b>¶朱紱拜丹墀風微細草鳴珂珮日暖飛花近鬢絲
上憶逺人¶常軫念莫言南海是天涯¶
　　集與諸公遊尚書何公山莊公孫斯明先為剪薙¶
　　　荆榛并致酒饌遂得瞻敬尚書墓道盡日乃還
　　　偶¶成四詩酬斯明兄弟并簡同遊者¶
盛德高年陟泰階歸㝷仙隠石樓開舊聞前引朱衣吏
每為¶行吟綠逕苔夜色園林瓊圃樹春寒亭館石湖梅
誰家今有¶賢孫子黄菊高秋與客來
<pb:KR4d0493_WYG_003-4a>
先君夙有登臨志老去無能共往還敢謂菊花憐寂寞
許教¶笻杖歴孱顔地高天近惟秋好雲淡風輕盡日閒
早晚涪翁¶酬素約更從几杖一躋攀¶
石梯一逕仙凡交過此先見蒼崖坳幽穿斗角潛蛟窟
危出¶雲根棲鳳巢題字百神驚澗底嘯歌衆籟越林梢
重吟仙伯<md:KR4d0493_SBCK_003-3a>¶石樓詠一解齊人山鬼嘲¶
黄姑仙崖置屋牢我躡飛磴如猿猱環山翠黛是城郭
平地¶白雲皆海濤人頭關上走馬健仙掌峰前飛隼高
<pb:KR4d0493_WYG_003-4b>
願得金丹¶換毛骨三清八極共遊遨¶
　　黄氏妹之葬余以他故不及送之既葬之明日仲¶
　　　常弟與譚元之表姪述事興懷形諸詠嘆後十
　　　餘¶日始得併見諸公和章集憂患之餘觸事易
　　　於傷¶感俯仰存殁不覺清涕之交頥也依舍弟
　　　韻亦述¶二章一以示黄氏諸甥一以寄元之表姪¶
寒泉涓涓山木秋子弟行役荒原頭忍聽諸甥哭慈母
浩將¶孤淚灑新丘山川神氣蚤晚復珠璧輝光日夜浮
<pb:KR4d0493_WYG_003-5a>
不惜衰年¶待爾輩受成積德過岑樓¶
憶别高堂十五秋不堪俯仰雪盈頭翁時贈玉歌清渭
子正<md:KR4d0493_SBCK_003-3b>¶將車從太丘久矣孤懐成寂寞勗哉古學矯虚浮
每看舍弟¶承咨辨如見從容月滿樓¶
　　題故太子少傅翰林承㫖李野齋幽居圖¶
車蓋歸來托逺林魯山&KR1182;崒魯原深漁樵相識頻分席
賓客¶時過共賜金百歲儀刑猶近古五朝文物至于今
披圖想見¶登臨地松滿徂徠起夕隂
<pb:KR4d0493_WYG_003-5b>
　　送江聲伯¶
家近茅峰無百里羨君來往及清秋每看丹井晨光起
幾見¶龍池雨氣浮白髪紅塵嗟我老素書玉訣使人愁
仙都羣老¶渾相識定著雲裘訪羽丘¶
　　歐陽元功待制入院後僕以兼領成均辰酉甚嚴¶
　　　絶不得相見今夜當同宿齋宫賦此先寄并柬
　　　謝¶敬德脩撰<md:KR4d0493_SBCK_003-4a>¶學省初兼禁直稀故人同署却相違食餘苜蓿承朝日
<pb:KR4d0493_WYG_003-6a>
坐候¶棠梨過夕暉(成均堂東有棠梨樹日影至/則師生始散二十餘年矣)預喜奉
祠秋寺燭¶定知催襥早朝衣今晨瘦馬經門巷想擁青
綾尚掩扉¶
　　次韻張蔡國公淡菴青山寺詩¶
相國觀山負夙期聖恩祗許暫相違身隨雲影留三宿
心了¶泉聲絶百非開士談空依寳樹野人耕雨薦山薇
雙龍深護¶安禪處繞坐諸天近紫微¶
　　次韻國子監同官
<pb:KR4d0493_WYG_003-6b>
坐隱烏皮髀肉消諸生應笑懶邊韶階前老馬隨秋草
袖裏¶遺編俟早朝乞米西隣晨有粥留家南國暑無綃
經明亦是¶歸耕好清夢無時萬里橋¶
學宫南直禁垣隂假寓唯愁兩壁沈一曲鏡湖遺老事
三年¶經幄小臣心銀河囘夜天逾近草逕迎秋露轉深
珍重鄉人<md:KR4d0493_SBCK_003-4b>¶居巷北時能來往和鳴琴¶
　　次韻馬伯庸寳鑑學士見貽詩并簡曹子貞學士¶
　　　燕信臣待制彭允蹈待制
<pb:KR4d0493_WYG_003-7a>
禁廬曉直夾城西經笥龍光暎璧奎繞閣浮雲飛野馬
當階¶生草伏馴麛雷行已識天无妄風烈唯聞帝弗迷
徒積寸誠¶無補報每還冰署欲雞栖¶
　　其二¶
奉節通宵虎帳西重光貫玉護文奎賜餘分食兼羔雉
侍側¶專茵雜豹麛樂事易成團月怨吟情深入五雲迷
上林更有¶高枝在彩鳯還來擇舊栖¶
　　鼇峰者國史院庭中石名也伯寧御史為僕言自
<pb:KR4d0493_WYG_003-7b>
　　　其先公時與諸老名勝賦詩者蓋數百篇今玉
　　　堂¶無本而御史家具有之且曰峯所托差低盍
　　　稍崇<md:KR4d0493_SBCK_003-5a>¶其址乃八月五日既克如命因賦此以報
　　　且請錄¶示舊詩補故事以傳云¶
視草堂前石一拳何人移置自何年久憐翠色連重地
故拔¶孤根近九天俯仰百年承雨露等閒千尺接雲煙
故家御史¶遺書在為錄鼇峰舊賦篇¶
　　進講後侍宴大明殿和伯庸賛善韻
<pb:KR4d0493_WYG_003-8a>
丞相承恩自九天講臣春殿秩初筵養賢敢謂占頥象
陳戒¶猶思誦抑篇既奏文韶兼善美豈無后稷暨艱鮮
願推餘澤¶均黎庶樂只邦基億萬年¶
劒履歸來帶玉瑤元臣促召不崇朝盍簮誠與朋求助
納約¶須從牖向招御栁新條臨晝殿仙桃曉色上春潮
校書寂寞¶揚雄老亦賦凌雲麗九霄¶
　　十一月二十夜思仲常弟<md:KR4d0493_SBCK_003-5b>¶江梅應發去年叢叔也俄為畢竟空來後去先康節苦
<pb:KR4d0493_WYG_003-8b>
離多¶會少子瞻窮近書時閱猶疑在舊學重思孰與同
萬里相從¶憐季子白頭清淚夜牕中¶
還京聞訃在秋餘老淚無多眼易枯丹旐到無頻入夢
佳城¶得否未收書食貧未巳憐孤幼述德無聞愧老夫
忍讀近緘¶成永訣為敦衰薄趣歸與¶
　　次韻道士竇神清賦舜粟¶
帝德無為保太和厯山遺種有嘉禾想經稷教躬耕法
正及¶堯時擊壤歌斾斾九秋新雨露離離千古舊山河
<pb:KR4d0493_WYG_003-9a>
曲肱飲水¶幾忘肉最憶宣尼感歎多¶
　　太一道士張彦輔族本國人從𤣥德真人學道妙¶
　　　齡逸趣特精繪事為其友天台徐中孚用商集
　　　賢¶家法作江南秋思圖東觀大隠蜀虞翁生為
　　　賦此<md:KR4d0493_SBCK_003-6a>¶詩¶
三年别却釣魚磯晝看新圖夜夢歸石壁蒼松含爽氣
江沙¶翠竹弄晴暉西瞻雪嶺家何在東入天台路轉微
賀監若蒙¶湖曲賜遍翔千仞振塵衣
<pb:KR4d0493_WYG_003-9b>
　　贈竇神清歸隠茅山¶
翩翩歸鶴自遼東又向茅山擬住冬啄食定依何處竹
結巢¶應得古時松雪滿空山騎一虎月明秋水佩雙龍
别來彷彿¶三千嵗亦欲還栖第一峰¶
　　題南野亭¶
門外煙塵接帝扃坐中春色自幽亭雲横北極知天近
日轉¶東華覺地靈前澗魚遊留客釣上林鶯囀把杯聽
莫嗟韋曲¶花無賴留擅終南雨後青
<pb:KR4d0493_WYG_003-10a>
　　送貢仲章學士奉祠嶽瀆<md:KR4d0493_SBCK_003-6b>¶三十過從今六旬故人唯我兩吟身空華作賦相為夀
寧復¶升堂互拜親送别轉令嗟影獨思歸從此上心頻
南湖春滿¶鷗波綠定艤乘槎往問津¶
　　次韻吳成季宗師赤城阻雨¶
人間伏日當蚤休道上馬車如水流神仙不愁風雨夕
父老¶已知禾黍秋誰憐司馬久多病惟有杜康能解憂
北溟之鵾¶六月息載我八極歌逺遊
<pb:KR4d0493_WYG_003-10b>
　　次韻伯庸尚書春暮遊七祖真人庵兼簡吳宗師¶
賞心不作三春過髙興都為百事牽願解蘭舟溪水汛
思攜¶藜杖野雲穿真人館在無塵界太尉詩如絶行仙
花下共遊¶仍獨往不辭泥醉晚朝天¶
石渠承雨作流泉中有參差荇菜牽花近飛觴魚駭逝
栁低¶步障燕隨穿紅塵朝路常參吏清晝齋居幾刼仙
但乞會稽<md:KR4d0493_SBCK_003-7a>¶尋賀監酒船一棹水中天¶
花時宫館多賓客春酒盈缸餼在牽據石發歌風為起
<pb:KR4d0493_WYG_003-11a>
臨流¶揮翰硯將穿紫髯一去惟憑夢白髪頻搔豈解仙
賴有看雲¶髙閣在江東烟樹共晴天¶
一住京華三十年春花秋月謾相牽髙情總付珠簾卷
危坐¶空餘木榻穿水曲停驂新禊事牆隂題字昔遊仙
動成陳迹¶多惆悵安得長生老後天¶
　　送宋誠甫太監祀天妃¶
使者受節大明殿候神海上非求仙廟前水生客戾止
帷中¶靈語風泠然麗牲有石載文字沈璧用繅求淵泉
<pb:KR4d0493_WYG_003-11b>
賈生何可¶久不見海若率職君子還¶
　　觸石墜馬卧病蒙恩予告先至上京寄溉之學¶士
　　　敬仲參書<md:KR4d0493_SBCK_003-7b>¶翠幄臨都尚駐郊言瞻龍漠度前茅雨餘草氣千原合
日下¶雲章五色交給札脩辭持玉筆賜羮充腹出珍庖
白頭感遇¶知何補阿閣清嚴栖鳳巢¶
趨召顛隮歎目昏旋聞予告荷深恩藥頒西域千金劑
酒賜¶初筵九醖尊黙憶舊書忘晝永行吟冷署覺春温
<pb:KR4d0493_WYG_003-12a>
摩挲素壁¶光於雪思得參書寫樹根¶
　　閒閒宗師和前韻期望過當復用韻以謝¶
草堂長憶蜀西郊屢卜歸休自折茅司馬檄傳驚父老
少陵¶詩苦入神交山多美竹深宜屋江有嘉魚逺致庖
乞得閒身¶當及早堯時元自有由巢¶
書卷連牀度曉昏懷歸猶復戀君恩養生賴得南華論
好客¶時傾北海尊山木向秋俱老大海霞迎日共清温
蓬萊正與¶鼇峰接幾見浮雲起石根<md:KR4d0493_SBCK_003-8a>¶
<pb:KR4d0493_WYG_003-12b>
　　雲州道中數聞異香¶
雲中樓閣翠岧嶤載道飛香逺見招非有芝蘭從地出
略無¶烟霧只風飄玉皇案側當霄立王母池邊向日朝
却袖餘薰¶散人世九天清露海塵飄¶
　　次韻楊友直北行道中¶
蕭蕭戎馬昔升虚壯士吹笳慘不舒關外羽書三月急
道旁¶茅舍百年餘沙田雨足仍生黍河水冰消不禁漁
洛下賈生¶猶獻策平明立在玉階除
<pb:KR4d0493_WYG_003-13a>
　　王儀伯參政見和郊字韻詩復用韻敘謝¶
龍遊宫沼鳳游郊通水明堂不剪茅緜蕝草儀三日具
大烹¶饗帝五雲交執輿已信神為馬和鼎寧容祝代庖
八月涼風¶張樂地頌聲洋溢播雲巢¶
聖逺言湮感墊昏河汾千載最知恩垂紳論道稱前古
束髪<md:KR4d0493_SBCK_003-8b>¶明經奉至尊車騎身從游汗漫庭闈心在視寒温
朝囘未覺¶歸途晚斗柄西移揭角根¶
　　十月十六日奎章奏對囘至李溉之學士宅宣¶㫖
<pb:KR4d0493_WYG_003-13b>
　　　行香孔林案上得佳紙因賦此詩并得其鎮紙¶
　　　玉蟾¶
聖恩深念魯東家林木蕭條散暮鴉丹詔先令脩古廟
彤庭¶即日遣皇華閣中學士馳山驛天上文星絢海霞
偶為傳宣¶到書閣就牀奪得玉蝦蟇¶
　　次韻馬伯庸尚書¶
邃閣晨趨禁掖西暮街騎馬及鷄栖退朝每想花邊散
得句¶應從竹上題賜被南宫無宿火齋居方丈有蒸藜
<pb:KR4d0493_WYG_003-14a>
鳳池何似¶承明近久候文星共聚奎¶
　　送甘太史祀名山大川<md:KR4d0493_SBCK_003-9a>¶太史名山閱秘經承恩衣繡許趨庭江頭飛蓋逢春雨
林下¶幽人識使星宣室夜深蓮燭絳石渠風煖竹書青
清朝盛典¶須成蹟最想遄歸駟馬駉¶
　　就甘太史并寄天台武夷太無三君¶
武夷山裏芝三秀華頂峰前黍一炊湖老每懷鴻去逺
山人¶毋謂鳳來遲浮關紫氣緣書住照夜青藜賴客知
<pb:KR4d0493_WYG_003-14b>
賀監清狂¶天所放故令華髪侍安期¶
　　子昻墨竹¶
髙崖數竹凌風雨老可當年每畫之脩影自憐流水逺
虚心¶如待出雲時縱横鴻爪留沙磧宛轉鵞羣向墨池
百世湖州¶仍見此故知王子善參差¶
　　二十五日即事呈閣老諸學士¶
松隂鵠立候宫車風送飛花著白鬚水影漸移簾側畔
鸎聲<md:KR4d0493_SBCK_003-9b>¶祇在殿東隅近牀儗進名臣操載筆親題列女圖
<pb:KR4d0493_WYG_003-15a>
太液雨餘¶波浪動龍舟初試散魚鳬¶
　　賦胡氏皆山¶
萬山起伏如波浪外固中寛故可居日出擁金千仞雪
雲生¶納翠八窗虚亭中留客多為酒客裏成樓更貯書
朝往莫歸¶勞杖屨醉翁應不憶環滁¶
　　賦碭山成簡卿心逺亭¶
作亭臨河河水渾草樹繞屋啼鳥聞夢囘枕上彭城雨
目送¶簷間芒碭雲歸來黄菊有佳色坐老青山無垢氛
<pb:KR4d0493_WYG_003-15b>
但願尊中¶常得酒曲阿莫問舊㕘軍¶
　　送全州錄事¶
清湘郡城公事少錄事官曹盡日閒且可隨雲度流水
更宜¶把酒看青山僧前虎跡石苔紫雨裏鳥聲江竹斑
應會吟詩<md:KR4d0493_SBCK_003-10a>¶一百首寄與明年春鴈還¶
　　與衆仲助教讀王臨川遺事慨然興懷良上人為¶
　　　蔣山善公求送行因為賦此¶
霜筠雪竹鍾山寺最憶臨川舊所遊病骨荒陂秋澹澹
<pb:KR4d0493_WYG_003-16a>
白頭¶遺恨思悠悠燕歸雲海迷華屋鷺起星河近綵舟
欲託善公¶重到日松間石上試相求¶
　　玉堂讀卷¶
玉堂策士詔儒臣御筆親題墨色新省樹坐移簾底日
宫壺¶馳賜殿頭春虞廷制作夔龍盛漢代文章董賈醇
書閣莫年¶偏感遇但歌天保答皇仁¶
　　謝吳宗師送牡丹并簡伯庸尚書¶
輕風紫陌少塵沙忽見金盤送好花雲氣自隨仙掌動
<pb:KR4d0493_WYG_003-16b>
天香¶不許世人誇青春有態當牕近白髪多情插帽斜
最愛尚書<md:KR4d0493_SBCK_003-10b>¶才思别解吟蝴蝶出東家¶
　　和范德機從楊撝進士見寄¶
清江先生最好竒十年不出鬢如絲田舍每詢歸後計
玉堂¶今見寄來詩風前雨過林花動日下雲行省樹移
還覓舊遊¶春欲暮楊撝為我道深期¶
　　送進士劉聞文廷赴臨江錄事¶
清江百尺石為城太華千峯積雨晴官府幾時書帙靜
<pb:KR4d0493_WYG_003-17a>
漁舟¶盡日釣絲輕故家好訪春秋學上國多傳月旦評
頗有老懷¶煩錄事到州為問范先生¶
　　大廷策士問經世之道僕忝在讀卷之列觀諸進¶
　　　士所對有感賦此錄以贈别鎦性粹中支渭興
　　　文¶舉二賢良¶
昔人有欲問先天林下相期二十年巳向塵埃成白髮
還從<md:KR4d0493_SBCK_003-11a>¶燈火事青編獲麟遂訖春秋後鳴鳥猶聞禮樂前
春雨未來農¶事晚獨懐歸計在山田
<pb:KR4d0493_WYG_003-17b>
　　羅朋友道擢高科拜官還崇仁賦此為别¶
重溪疉嶂竹交加曾著芒鞵踏白沙名勝多年嗟寂寞
文章¶此日羨才華青雲步武纔重見白屋詩書尚幾家
鄉邑相逢¶煩告語好敦忠信作生涯(白沙友道居近之/昔崇仁有何同父)
(尚書李公父舍人墳墓故宅在¶焉國朝六科崇仁舉進/士第者惟家弟與友道才二人故云重見所以深期望)
(於來/者云)¶
　　贈趙生¶
天門一日觀黄榜茅屋三年掩素扉緗帙蠧魚春雨潤
<pb:KR4d0493_WYG_003-18a>
練囊¶螢火夜光微夢遊朔雪留鴻跡思入南雲望鶴飛
會倚宫牆¶看射策上林初日炫朝衣¶
　　贈昇龍觀主¶
榻前親製先生號賜與江南謝舜咨太華雲開天使下
少微<md:KR4d0493_SBCK_003-11b>¶星動史官知龍飛滄海留珠樹虎卧丹房守玉芝
聖主無為¶千萬夀更應築館候安期¶
　　訪李真人不遇¶
退朝花底佩珊珊去訪真人曉出關芳草欲迷行徑古
<pb:KR4d0493_WYG_003-18b>
長松¶深護步廊閒蒼龍挾雨得瑤簡白鹿穿雲致玉環
如到天壇¶看月影定知清露滿人間¶
　　賦壺洲¶
傳聞海上有𤣥洲曾是安期舊所遊千頃白雲多種玉
一杯¶弱水不勝舟魚龍夜護黄金鼎鸞鵠晨朝紫綺裘
波浪不驚¶星斗近步虚聲裏度清秋¶
　　旺扎勒圖下第歸蜀¶
西郊長憶草堂吟塵外幽居更可㝷奏賦上林春事晚
<pb:KR4d0493_WYG_003-19a>
攜書¶舊隠嵗華深濯錦江波紅灧灧浣花潭水碧沈沈
白頭未覺<md:KR4d0493_SBCK_003-12a>¶歸歟暮待子重來報好音¶
　　吳宗師夢予得山居竒勝特甚夢覺厯厯分明忻¶
　　　然相告賦此¶
夜來夢我山居好笑我平生豈有之野服許辭金殿直
俸錢¶足辦草堂資安知蓬島非兜率不是匡廬定武夷
還有勝緣¶同晚歲至人無睡巳多時¶
　　答李簡伯司業分俎
<pb:KR4d0493_WYG_003-19b>
憶昔同堂肄樂歌朝陽煦煦午風和炮羔升俎堆紅玉
醑酒¶盈尊汎錄波坐席已成三載别交情猶似嚮時多
尋常飽德¶寧私我願賦緇衣上禁坡¶
　　次韻朱本初訪李溉之學士不遇¶
城南城北煖塵飛伐木相求苦未歸吟到碧桃還細雨
行尋¶芳草又斜暉綺窻綵筆題詩徧斗帳沈香入袖微
共載小車<md:KR4d0493_SBCK_003-12b>¶勝上馬重遊莫待曉紅稀¶
　　寄趙子敬平章
<pb:KR4d0493_WYG_003-20a>
聞道乗閒入翠微猶愁嵐氣濕人衣道傍野樹飛花盡
溪上¶春雲作雨歸故舊釣絲輕在手仙人棋局靜忘機
赤松曾許¶同千載儗向高秋傍鶴飛¶
　　仁夀寺僧報更生佛祠前生瑞竹有懷故園¶
聞道故園生瑞竹試從來使問何如蒼筤獨出千叢裏
翠節¶駢生數尺餘比管可吹丹穴鳳長竿莫釣錦溪魚
折莛已向¶靈氛卜亦説能歸似兩疏¶
聞道故園生瑞竹令人歸興滿江千扁舟不畏瞿塘險
<pb:KR4d0493_WYG_003-20b>
匹馬¶誰云蜀道難杜甫溪頭花匼匝孔明廟裹栢闌珊
新堂題作¶歸歟字定得臨江把釣竿¶
聞道故園生瑞竹山僧為我重栽培百年雨露餘生息
一日<md:KR4d0493_SBCK_003-13a>¶風雲幾往迴壠上枯梅鴞萃止城東華表鶴歸來
聖恩若許¶歸田里千石清尊為爾開¶
聞道故園生瑞竹吾家孫子好歸看佛祠竟日春隂覆
先隴¶多年莫雨寒門户凄涼嗟老病鄉關迢遞報平安
重來慎勿¶勞余夢駟馬橋邊據馬鞍
<pb:KR4d0493_WYG_003-21a>
　　題張太𤣥為陳升海畫廬山圖¶
誰向匡廬成舊隠畫中一似夢中看千株松樹㕘天起
一箇¶茅亭傍水安清風空谷傳吟嘯白日高岑生羽翰
寄語山中¶陸脩靜葛巾不畏過溪寒¶
　　别國史院鼇峰石¶
秋雨莓苔數尺身文章曾見昔年人吁嗟一代興王盛
付托¶諸公製作新坰野有詩皆在魯泰山無刻更先秦
鳳麟一去¶無消息空使駑駘愧後塵<md:KR4d0493_SBCK_003-13b>¶
<pb:KR4d0493_WYG_003-21b>
執㦸楊郎久不遷頻年從幸到甘泉賜歸特許先三日
作賦¶時令奏一篇翠勺娛人花帶露貂裘倚馬草横烟
殷勤為謝¶堂前石何處來秋共月圓¶
　　神鳳琴¶
鳴鳥人間久不聞遺音欲託斷琴紋曾看土鼔歌朝日
亦共¶陶尊醉夜分五色雲中迎太一九疑山下望湘君
采詩應被¶唐風譜早晚樓船或祀汾¶
　　繼陶居士傳
<pb:KR4d0493_WYG_003-22a>
湘水滔滔蜀嶺高飛蓬千里棘心勞道間化虎作人語
城上¶慈烏向子嘷玉樹斷歌殘王氣朱門徃事付鴻毛
將軍莫歎¶今為庶居士當年已繼陶¶
　　謝書巢送宣和瀘石硯¶
巢翁新得瀘州硯拂拭塵埃送老樵毁璧復完知故物
沈沙<md:KR4d0493_SBCK_003-14a>¶俄出認前朝豪翻夜雨天垂藻墨汎春冰地應潮
恐召相如¶令草檄為懐諸葛渡軍遙¶
　　送蘇伯脩御史
<pb:KR4d0493_WYG_003-22b>
新除御史南臺去頓覺文星闕下稀病起可堪江霧濕
信還¶莫待苑花飛千年鳳鳥來阿閣萬里鱸魚出釣磯
總道揚雄¶文最古君知頭白久思歸¶
　　次韻柯玉文寄别¶
避弋驚鴻過逺汀啄苔病鶴想華亭臨邛枉騎情都盡
於越¶扁舟影更俜賓客莫詢温室樹君王猶問楚江萍
重來賈傅非¶年少前席從容對夕廷¶
　　謝書巢惠梅花
<pb:KR4d0493_WYG_003-23a>
巢翁逺送梅花樹正在東風四日前紅萼無言餘舊雪
白頭¶相見又新年喜從嘉樹來江雨憶共香秔上海船
春夜不眠<md:KR4d0493_SBCK_003-14b>¶賓客醉只留孤鶴伴清妍¶
　　再用韻簡巢翁¶
豈無尊酒梅花側聞道長齋繡佛前方閣護雲宜煖日
小車¶衝雪稱髙年願辭閣下金蓮炬但乞湖中罨畫船
約取巢翁¶攜鶴去鬢毛同白不爭妍¶
　　送玉泉長老栗木果
<pb:KR4d0493_WYG_003-23b>
非青非黄栗木果使者西川馬上來楚國共疑金橘味
衛人¶祇道木𤓰栽頻婆妙色情懐别橄欖餘甘齒頰迴
歸到玉泉¶應説法試令關老聽轟雷¶
　　送王君實御史¶
頓覺文星闕下稀旁人猶道此言非東風十日京城雪
西道¶三春客子衣鶯滿輞川君定到鵑啼劍閣我思歸
千花並繞¶圖書府相待承恩入紫微<md:KR4d0493_SBCK_003-15a>¶　　寄句曲外史張伯雨
<pb:KR4d0493_WYG_003-24a>
獨抱長鑱管白雲琴心誰錄内篇文清齋三日秋仍瘦
徧禮¶羣真夜每分石記恐妨塵外事仙經聊許世人聞
已從司馬¶求真籙更為通章九老君¶
　　寄答馬昻夫總管¶
白髪先朝舊從官幾年南郡尚盤桓九華山裏詩題徧
采石¶江頭酒量寛雁到京城還日暮馬懐餘棧又春殘
何時得共¶鳴臯鶴八月匡廬散羽翰¶
　　觀大洞經書與董道士
<pb:KR4d0493_WYG_003-24b>
江東昔有大茅君大藥親令二弟分紺綠俄消頭上雪
𤣥黄¶初合洞中雲雷鳴春谷龍三變月滿秋空鶴一羣
一落人間¶成老大何年名字刻瓊文¶
　　送劉宗師歸茅山<md:KR4d0493_SBCK_003-15b>¶長松落落千峰雪碧漢寥寥一鶴風十月暫離句曲洞
早春¶還謁大明宫君王舊識蒼龍劍圖畫新傳白髪翁
欲把紫芝¶歌隠德三茅應聽月明中¶
　　與薩都拉進士
<pb:KR4d0493_WYG_003-25a>
當年薦士多材俊忽見新詩實失驚今日玉堂須倚馬
幾時¶上苑共聽鶯賈生誰謂年猶少庾信空慚老更成
惟有臺中¶馬侍御金盤承露最多情¶
　　送歐陽元功謁告還瀏陽¶
憶昔先君早識賢手封製作動成編交游有道真三益
翰墨¶同朝又十年心似古人機獨敏用周當世德仍全
雍祠已有¶蒼崖石欲托高文與代傳¶
曉奉新書進御牀解纓隨見濯滄浪歸鴻不計江雲濶
<pb:KR4d0493_WYG_003-25b>
倦驥¶空懐野水長竹簟暑風魂夢逺茶烟清晝鬢毛蒼
籃輿千里<md:KR4d0493_SBCK_003-16a>¶宜春道投老相求訪石霜¶
　　送王師魯編脩祠南鎮¶
山隂巖壑多塵迹王事能來况暮春太史好探神禹穴
老夫¶先是會稽人海東日出雕闌近湖上風生白苧新
若得柂樓¶同晚飯便從賀監卜為隣¶
　　次韻楊友直¶
真館能容客避囂深簾飛絮晝寥寥數枝芍藥誰相贈
<pb:KR4d0493_WYG_003-26a>
一束¶生芻故可招坐定驚雷經席上酒闌纎月在林標
何由長共¶陶𢎞景聽取松風作鳳韶¶
　　題東平王與盛熈明手卷¶
　宋宣和手勅一通卷首題識四字我朝¶英宗皇帝御
　書也帝嘗以至治三年正月十五日幸¶五華山臣有
　以此書獻者丞相拜珠侍側就題以賜之<md:KR4d0493_SBCK_003-16b>¶既歸第
　曲先盛熈明寫金字佛書一帙贄丞相丞相因¶以此
　卷貤之且語以其故至順三年三月八日熈明屬¶歐
<pb:KR4d0493_WYG_003-26b>
　陽𤣥記其事於左方¶
聖代御題前代勅小臣叨備史臣書事業久為人土苴
文章¶猶作世璠璵海淪碣石圖空在墓築祁連計己疎
誰識全燕¶天所靳萬年形勝帝王居¶
　　和馬侍御西山口占¶
岧嶤宫殿水西頭春日時聞翠輦遊霧引旌幢連閣道
風傳¶鐘鼓出城樓羣臣頌德金為刻萬嵗稱觴玉作流
避暑醴泉¶涼氣早旋京應喜大田秋
<pb:KR4d0493_WYG_003-27a>
　　到先隴為墓人書¶
未忍他鄉作故鄉故因使騎入陵陽鄉人共訝聲音似
客路¶宜將鬢髪蒼親老常懐鄉里意孫多宜置墓田旁
治生自可<md:KR4d0493_SBCK_003-17a>¶依諸葛數頃膏腴八百桑¶
　　八月十五日傷感¶
宫車曉送出神州㸃㸃霜華入敝裘無復文章通紫禁
空餘¶涕淚洒清秋苑中苜蓿烟光合塞外蒲萄露氣浮
最憶御前催¶草詔承恩囘首幾星周
<pb:KR4d0493_WYG_003-27b>
　　題煖翠亭¶
老去唯思卧白雲一亭萬竹喜初聞波囘曉日鴛鴦並
沙散¶晴烟翡翠分把釣左泉歸衛女乘舟北渚望湘君
誰能獨采¶薇盈袖却道髙寒思不羣¶
　　送許有孚赴湖廣提舉¶
奉詔掄文秘殿西才華知合藉金閨思親浩蕩江波逺
戀闕¶遲囘苑樹低望鶴樓前移綵鷁吟詩花底聽黄鸝
歸來尚覺¶春風早鴈字充庭玉筍齊<md:KR4d0493_SBCK_003-17b>¶
<pb:KR4d0493_WYG_003-28a>
　　賦石竹¶
積雪初消萼綠華東風吹動絳綃霞龍嘘石氣千年潤
鶴過¶林隂一逕斜刻字欲尋金錯落析旌如織翠交加
綺牕坐對¶吹笙暖未覺人間歲月賒¶
　　集為多爾濟慎齋平章題紫微亭用王右丞語也¶
　　　并賦詩一首奉寄¶
右丞昔向終南住獨對南山賦紫微春雨乍收原上牧
晚晴¶仍見谷中歸好留杜牧為賓客更覓園公共蕨薇
<pb:KR4d0493_WYG_003-28b>
聞道新亭¶多雅興想持尊酒看清暉¶
　　賦碧筠堂¶
藹藹江東雨後雲碧筠堂上注芳樽眉山老去無賓客
畨水¶春生有子孫團扇晚涼留翠黛疎林纎月對黄昏
問誰吹得¶參差玉為斸蒼苔向石根<md:KR4d0493_SBCK_003-18a>¶　　奉同吳宗師賦蔡七祖新齋¶
城南烟樹聴鶯啼石上莓苔覓舊題自有琴心傳内景
更將¶書帙事幽棲晚來相鶴風生竹雨過籠鵝水滿溪
<pb:KR4d0493_WYG_003-29a>
蜀客草𤣥¶成底事蕭條白髪愧青藜¶
　　次韻吳宗師¶
硯池滿貯薔薇水罌腹輕磨翡翠釵仙苑烟雲隨地煖
道山¶風日向春佳巢笙夜夜鳴金屋飛舄時時步玉階
祇恐江頭¶花事晚謾勞車馬賦茅齋¶
　　寄來鶴亭主人¶
德清舊館何時到雨後春泉定滿池綠字久無𢎞景信
紫苔¶應長少霞碑數峰烟樹天垂野千頃鷗波雨散絲
<pb:KR4d0493_WYG_003-29b>
海内交遊¶多老去為誰溪上放船遲¶
　　送王中夫赴安慶教授<md:KR4d0493_SBCK_003-18b>¶太行積雪都消盡船到舒州水正高江樹連城分野色
門生¶加豆薦溪毛尋原自去書山石問字誰能載醴醪
為覓種椒¶張處士早收丹實待歸舠¶
　　予延祐已未秋南歸安慶城東有張教授與予¶同
　　舟從者得椒實數升至江右種皆成予復來¶京師
　　又十數年山中椒已無存者可為求種秋¶過江上
<pb:KR4d0493_WYG_003-30a>
　　行取之爾¶
　　送張兵部巡視運河¶
畫橋冰冸動龍舟鴨綠粼粼出御溝使者旌旗穿栁過
人家¶鳬鴈傍溪浮桃花吹雨春牽纜江水平堤夜唱籌
應有餘波¶方浩蕩不令歸楫恨淹留¶
　　謝吳宗師惠墨¶
念我衰年不廢書錦囊古墨送幽居明窻塵影丹同熟
𤣥圃<md:KR4d0493_SBCK_003-19a>¶雲英玉不如敢謂文章勝虎豹祗應箋註到蟲魚
<pb:KR4d0493_WYG_003-30b>
研磨不盡¶人間老傳與兒孫尚有餘¶
　　再和¶
慣見天真按筆書七言婉麗出閒居誰云太璞無存者
藏在¶丹房已久如寫韻臺虛人跨虎換鵞池暖水生魚
𤣥霜比似¶金丹秘祇得刀圭便有餘¶
家傳戈法負遺書得墨深將藻繪居華采每慚誇既往
平安¶聊遣問何如畫殘翠黛愁蛾綠寫得黄庭辟蠧魚
鬚髪如霜¶還可染硯池不敢棄君餘
<pb:KR4d0493_WYG_003-31a>
　　三用韻答巢翁就以奎章賜墨贈之¶
隣父長思長史書不辭頻謁惱巢居臨池三月𤣥霜盡
對月¶千篇白雪如賦敵洛波翔翠羽歌成湘浦媵文魚
故分瀘石¶松烟色猶是奎章舊賜餘<md:KR4d0493_SBCK_003-19b>¶　　四用韻寄吳宗師奉祠城東岱祀其一謝夏真人¶
　　　送海棠一枝¶
休奉東封逺獻書神宫咫尺九重居香飄秘殿人顒若
靈降¶方壇樂翕如水上祓除祠候燕雨中歸牧夢占魚
<pb:KR4d0493_WYG_003-31b>
此時最憶¶風雲地濯濯清沂詠歎餘¶
定計歸來已束書高齋虚寂似禪居好花送與春風共
病目¶愁看宿霧如四月落林多野筍半陂流水足溪魚
今春又過¶今秋早一飯跏趺不願餘¶
　　謝吳宗師送牡丹¶
人人看盡洛陽花誰似堯夫小小車高閣每煩君實望
西街¶還過伯淳家東風寒食炊烟散燕子空梁莫景斜
最憶青城¶坪上樹樵人祇向擔頭誇
<pb:KR4d0493_WYG_003-32a>
　　題著色山圖<md:KR4d0493_SBCK_003-20a>¶江樹重重江水深楚王宫殿在山隂白雲窈窕生春浦
翠黛¶嬋娟對晚岑宋玉少時多諷詠江淹老去倦登臨
扁舟却上¶巴陵去閒聽孤猿月下吟¶
　　題熊太古畫¶
亭上長松三百丈何人可以此經過窮冬藜杖出同谷
清夏¶籃輿還曲阿栖鶻每來從島嶼老猿時復下藤蘿
王維韋偃¶久不見病目摩挲愁奈何
<pb:KR4d0493_WYG_003-32b>
　　送趙伯常自中臺出貳淮憲¶
淮南地沃偏宜麥况可扁舟弋鴈鳬此地正須能賦客
中臺¶新剖使君符山城過雨驚春盡野老扶藜到日晡
行部若臨¶江岸濶烟波冉冉有漁夫¶
　　送淨慈書記¶
寒梅的的西來意翠竹青青刼外春日出碧鷄山作霧
臺空<md:KR4d0493_SBCK_003-20b>¶彩鳳地無塵八年寫遍湖光好萬里歸來月色新
我在錦官¶城裏住白雲滿屋便為隣
<pb:KR4d0493_WYG_003-33a>
　　送趙秉彛因王君實末章以起句¶
朝裏儒官盡白頭斯言三復使人愁芳叢獨見芝蘭樹
蚤歲¶不矜稊稗秋藏書靈谷訪遺老把釣清江懐故侯
大中梁棟¶小榱桷匠氏尋引還相求¶
　　題畫¶
緝熈殿裏御屏風零落誰收百歲中錦樹總含春雨露
畫橋¶猶是舊青紅花開陌上懐歸燕潮落江頭送去鴻
何似綠波¶生太液絳桃風急綵船東
<pb:KR4d0493_WYG_003-33b>
　　城東觀杏花¶
明日城東看杏花丁寧兒子蚤將車路從丹鳳樓前過
酒向¶金魚館裏賒綠水滿溝生杜若暖雲將雨少塵沙
絶勝羊傅<md:KR4d0493_SBCK_003-21a>¶襄陽道歸騎西風擁鼓笳¶
　　題張希孟中丞送畢提㸃申達卷後¶
十年七聘不還朝起為飢民夜駕軺嘉樹百年誰忍伐
生芻¶一束不能招西州華屋交遊少北海清尊意氣消
欲寫濟南¶名士傳泉聲山影晚蕭蕭
<pb:KR4d0493_WYG_003-34a>
　　寄海南故將軍¶
海上風來五月秋晚涼應上木蘭舟金盤丹荔生南國
玉椀¶清冰出北州狂客醉時花作陣美人歌罷月如釣
期門舊識¶將軍面從獵還披翠羽裘¶
　　次韻宋誠甫學士城南訪病莫歸¶
騎馬城南覓舊題飄蕭席帽碧雲低東風花栁過韋曲
落日¶兒童唱大堤繡閣豈無和玉髓錦囊還有鑄金蹄
歸來吟轉¶樓頭月池冷芙蓉翡翠栖<md:KR4d0493_SBCK_003-21b>¶
<pb:KR4d0493_WYG_003-34b>
　　寄泉南三老人¶
春城連海樹扶疎中有幽人八十餘庾信流傳江左賦
伏生¶零落濟南書鄰翁社舞尊多酒弟子晨炊饌有魚
前代衣冠¶今絶少故懐三老載安車¶
　　次韻答衆仲助敎相夀之句¶
老牛無力服柴車道逺鞭驅未到家碩果當留霜後樹
寒梅¶深辨雪中花青城萬里懐空谷滄海千年望太霞
賴有良朋¶相慰藉釣竿隨分倚江沙
<pb:KR4d0493_WYG_003-35a>
　　題喀喇子山尚書凝香小隠六韻¶
羣玉府中香滿袖凝春亭裏看花開綵雲近席微風動
紅日¶當牕好客來西海珊瑚階下長東家蝴蝶雪中囘
竹深每聽¶尚書履池煖時分太液盃鳳咮浮烟金錯落
鵞羣隨水白毰¶毸人間應得函封帖青李來禽繞舍栽<md:KR4d0493_SBCK_003-22a>¶　　次韻杜德常博士萬嵗山¶
祕閣沈沈便殿西頻年立此聽春鸝風搖翠岸新生栁
雨浥¶銅池舊産芝玉几由來常咫尺衡門此日遂栖遲
<pb:KR4d0493_WYG_003-35b>
申生欲去¶柴車在杜甫長吟雪鬢垂墨沼遊魚翻宿藻
畫檐飛燕罥晴¶絲山中竹簟涼如水應夢鈞天九奏時¶
　　次韻宋顯甫¶
御溝雪融三月初鳬鷖鴻雁總來居蒲萄水綠可為酒
楊栁¶條青堪貫魚迤邐天河起箕尾滉瀁雲海浮青徐
舟前花落¶傍飛燕隄上風來濕舞裾翠輦時留金騕䮍
錦波不著玉芙¶蕖臨流宋玉偏能賦莫待東都客問余¶
　絶句五言
<pb:KR4d0493_WYG_003-36a>
　　燕陳公子宅贈燕學士¶
落日照大隄花間聞馬嘶城頭鼔角起相送五門西<md:KR4d0493_SBCK_003-22b>¶　　宣和墨竹寒雀¶
洒墨寫琅玕深宫春晝閒蕭條數枝雪不似紇干山¶
　　上馬¶
眼昏身手鈍上馬怕風沙祇好扶藜杖循籬看落花¶
　　題旦僉司所藏慧甄腐瓜行蟻圖¶
𤓰腐來螻蟻梧生致鳳凰荒園空宿雨阿閣自春陽
<pb:KR4d0493_WYG_003-36b>
　　雙鴛圖¶
戢翼石梁隂秋風日夜深使君莫行野江水蕩人心¶
　　畫扇雀竹¶
啄粟野田莫飛鳴亦求雌誰家江上雨發船歌竹枝¶
　　畫扇栁蟬¶
不食遂終日長吟如老翁金盤九秋露玉樹一絲風¶
　　畫雙蝶<md:KR4d0493_SBCK_003-23a>¶舞罷庭花落池邊看睡鳬無端雙蛺蝶飛上繡羅襦
<pb:KR4d0493_WYG_003-37a>
　　商德符畫松¶
松根生茯苓松葉纒兔絲服之可長生歸哉南山陲¶
　　河梁泣别圖¶
落葉滿長安秋風漢節還裁詩寄歸鴈三月到天山¶
　　題蒙古松壑畫¶
長風壑中來吹雨洒高竹憶昔曾見之終南跨黄犢¶
　　捕魚圖¶
網罟日相從天寒澤國空釣竿長倚樹老却渭川翁
<pb:KR4d0493_WYG_003-37b>
　　子昂畫¶
拂石叢竹間采蘭幽林下遊子憺忘歸何以遺逺者¶
　　又¶
松上一枝雪竹間千本蘭江濤嗟逺道風雨憶春寒<md:KR4d0493_SBCK_003-23b>¶　　雜寫¶
韓子登華封縣令捐其階囂呼始得下亦不傷雅懷¶
　　又¶
粤人善操舟先去令人愁今年水未落不見尊鱸秋
<pb:KR4d0493_WYG_003-38a>
　　又¶
狂罵人不怒徒然傷天和問君丹丘月當勝白蘋波¶
　　又¶
雲間陸士龍寧知千金貲文章倘有取論薦何愧辭¶
　　又¶
長鬚一握雪昏目九重雲不為成去計猿鶴皆怨紛¶
　　又¶
夕望姑蘇月晨瞻太湖波金章還闕下隨意覓漁蓑
<pb:KR4d0493_WYG_003-38b>
　　又<md:KR4d0493_SBCK_003-24a>¶貪祿戀君恩三年金馬門願於堯舜世頭白老人村¶
　　題柯敬仲雜畫¶
北苑今仍在南宫奈老何青山解浮動端為白雲多¶
　　又
雨¶過蒼苔石雲生野岸泉幽懐春冉冉稚子秀娟娟¶
　　又
鐵¶石餘生色冰霜作曉妍春雷明日起何處尚龍眠
<pb:KR4d0493_WYG_003-39a>
　　又
雨¶過黄陵廟蒼梧雲正愁何時倚虚幌對此滿林秋¶
　　又¶
江上秋漠漠風雨晚蕭蕭千載誰相識惟應待老樵¶
　　又¶
昔過篔簹谷鈎衣石角斜儗尋龍作杖拾得上天槎<md:KR4d0493_SBCK_003-24b>¶　　又¶
黄金千鎻甲琱玉六簾鈎雨送鴛鴦夢烟籠翡翠愁
<pb:KR4d0493_WYG_003-39b>
　　又
娟娟¶¶生玉潤楚楚作金聲羽扇迎風定羊車過月明¶
　　又¶
峽口春雲重江南夜雨多水深桃葉渡風急竹枝歌¶
　　又¶
蒼涼初出日黄落早知秋不遇采芝客寧知叢桂幽¶
　　又¶
明堂要梁棟大匠取修直鬱屈崖石間秋風動蕭瑟
<pb:KR4d0493_WYG_003-40a>
　　又¶
平陸蒼龍起近山生逺烟前村三萬頃明日水平田¶
　　又<md:KR4d0493_SBCK_003-25a>¶莓苔生石路翠竹自交加不惜青鞵濕臨流踏白沙¶
　　又¶
昨夜采樵去偶逢三尺枯山人不到海不識是珊瑚¶
　　又¶
瀟洒一枝新惟堪掃淨塵白雲在窗户留作老僧鄰
<pb:KR4d0493_WYG_003-40b>
　　題李溉之學士湖上諸亭¶
　　　烟蘿境¶
玉女乘烟霧松間采薜蘿飛行了無跡明月送空歌¶
　　　金潭雲日¶
金沙灘上日潭底見雲行祇有琴髙鯉時時或作羣¶
　　　漏舟¶
春水如天上秋潭見月中如何列禦㓂猶欲待泠風¶
　　　紫霞滄洲<md:KR4d0493_SBCK_003-25b>¶
<pb:KR4d0493_WYG_003-41a>
洞裏琴鳴澗洲前棹入雲儗尋雲谷叟同訪武夷君¶
　　　秋水觀¶
湖深山影碧天淨月光空幸自無波浪蘋花謾晚風¶
　　　無倪舟¶
三周華不注水影浸青天不上銀河去空明擊棹還¶
　　　紅雲島¶
日出湖邊曙雲生島上紅綵舟移曲岸白麈對微風¶
　　　蕭閒堂
<pb:KR4d0493_WYG_003-41b>
受業蕭閒老令人憶稼軒高堂何處是湖曲長蘭蓀¶
　　　松關¶
黛色浮空表蒼髯積雪邊鷄鳴從此度驢背向秋天¶
　　　大千豪髪¶
善聴返無聲善視入無覩還將一緒雲散作萬山雨<md:KR4d0493_SBCK_003-26a>¶　　　觀心¶
炯炯燈留室微微息若存仰探當月窟俯察識天根¶
　　題熊太古畫
<pb:KR4d0493_WYG_003-42a>
路過秦時檜家留蜀道山長安都看遍囘首入柴關¶
　　又¶
海内此亭古幽村春事多扁舟歸未得江水已生波¶
　　敬仲竹樹古石¶
雪樹寒逾勁霜筠晚更脩𤣥雲動蒼石令我憶湖州¶
　絶句六言¶
　　題柯博士畫
登孤丘而¶逺望<md:KR4d0493_SBCK_003-26b>¶見江上之楓林放余舟兮澧浦何天髙
<pb:KR4d0493_WYG_003-42b>
而水¶深¶
　長短句
　　題柯博士九疑秋色圖
余獨㳺兮洞庭野雲徘徊兮天將雨望九疑兮不可見
結幽篁兮聊延竚
　
　
　道園學古錄卷三


<pb:KR4d0493_WYG_004-1a>
欽定四庫全書
　道園學古録卷
