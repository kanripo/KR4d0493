# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_017-1a>
#+PROPERTY: JUAN 18

<md:KR4d0493_SBCK_018-1a>¶十八
　　　　　　¶　　　　　　　元　虞集　撰
　墓誌銘¶
　　賀丞相墓誌銘¶
世祖皇帝建上都於灤水之陽控引西北東際遼海南
面而¶臨制天下形勢尤重於大都大駕嵗巡幸中外百
官咸從而¶宗王藩戚之期㑹朝集冠盖相望供億之計
<pb:KR4d0493_WYG_018-1b>
壹統之畱守故¶為職最要焉自非器鉅而慮周望孚而
幹固明習國家典要¶深為上所信嚮者殆不足以勝其
任也自¶世祖時以屬諸賀氏至於今三世矣方奉元忠
貞王為政時¶一府之中非無國人貴姓與之共位又有
材僚佐布在行列¶求其臨事决議之際必得其一言而
後定則他人固不能矣¶是以終至元之世數十年間有
増秩賜金而終不可遷居他<md:KR4d0493_SBCK_018-1b>¶官焉公忠貞之子也諱勝
字貞卿一字舉安小字巴延以小¶字行幼從魯國許文
<pb:KR4d0493_WYG_018-2a>
正公學通經傳大義年十六以大臣子¶備宿衞¶世祖甚
器重之入則侍帷幄出則參乘輿無晝夜寒暑未嘗¶暫
去左右故事論奏兵政機密非國族大臣無得與聞者
時¶獨不避公或更命畱聽近侍或言論語八佾之五章
若訕今¶日者盍去諸上以問公公曰夫子為當時言距
今二千餘載¶豈相及哉且國家受天命為天子有天下
固當下比古之逖¶遠小名而自居乎上然之廿四年乃
顔叛率其兵入冦¶上親將討之將戰之夕唯近臣濟爾
<pb:KR4d0493_WYG_018-2b>
噶朗帶劒立寝門外雖¶親王貴人不得輒至而公直帳中
受密㫖出入指授諸將及¶戰公擐甲前導牙纛既成列
還侍上側王師奮擊遂克納¶延明日上顧謂近侍曰昨者
之戰飛矢及朕前毅然無<md:KR4d0493_SBCK_018-2a>¶懾容者唯巴延為然都人見
上之親征也頗恟懼上欲慰¶安之故亟還夜行臥輿中
苦足寒公觧衣以身温上足乃¶安寝及旦蹕駐始寤他
日上自校獵還宫伶人道迎有被¶色繒綴雜旄象獅子
以為戲者載輿象見之驚逸執輿者莫¶能制公時侍上
<pb:KR4d0493_WYG_018-3a>
在輿中即自投下奮當其觸突後至者始得¶追及斷靷
脫象乘輿乃安而公創已甚上親撫之命尚醫¶尚食謹
䕶視盖三月而後安是時天下初定四方無遽聞者¶上
欲亟賜報公方少壯能日馳千里又上所親信有使事
輒¶見遣受命無畱行復命無後期所區畫動合㫖意或
朝至而¶夕復出亦不少憚也故六詔西域交廣之屬無
不至焉槩計¶其所厯無慮數十萬里上春秋已髙海内
已定每嚴畏天¶象以自警司天有奏得非時以聞因拜
<pb:KR4d0493_WYG_018-3b>
公集賢學士服一品¶服以領之僧格之為相也怒忠貞
之尹京常不下已危中之<md:KR4d0493_SBCK_018-2b>¶上前旬月之間數十奏不止
賴上察公父子深故免廷臣共¶知其姦無敢為上先言
之者公嘗啓其端而言者繼之始服¶罪上之改尚書省
為中書省也方卜相顧謂公曰汝以為¶孰當吾心者公
再拜曰命相國之大政非小臣所敢知然求¶之輿望以
為太子詹事旺扎勒錫津子也端重忠實可屬大事¶上曰
然吾并得所以佐之者矣遂相旺扎勒而以公為參知中
<pb:KR4d0493_WYG_018-4a>
書政事時年二十八耳參决朝議明允通練一時驚異
焉乆¶之又拜僉樞密院事又拜大都䕶典外國之來屬
者¶成宗皇帝即位之十年忠貞告老尋殁于家而公拜
榮禄大¶夫上都畱守兼本路都總管開平府尹虎賁親
軍都指揮使¶服忠貞所佩虎符至大年拜光禄大夫左
丞相行都畱守¶兼本路都總管府達嚕噶齊延祐年拜
開府儀同三司上¶柱國三進而彌尊遂兼台司之貴而
畱鑰之寄如一盖世官<md:KR4d0493_SBCK_018-3a>¶矣上都地寒不敏於樹藝無土
<pb:KR4d0493_WYG_018-4b>
著之民自榖粟布帛以至纎¶靡竒異之物皆自逺至宫
府需用萬端而吏得以取具無闕¶者則商賈之資也吏
多並縁為奸一旦稱遽發所居以集事¶而直不時得人
用病焉公常閱文書按而與之無或失其業¶故來藏市
者沛然日増以稱京師之盛公坐府治事謹辰酉¶吏舍
肅然具牘無敢玩出内無敢欺貴人大家或以上命¶得
給賜若營繕市易多遣私人逼脅府史凌辱遼吏榜係
其¶民人豪横過取無可誰何公必畫奏抑治之而善柔
<pb:KR4d0493_WYG_018-5a>
者亦必¶使得所當而去吏有持上供物入宮門迫莫不
得出所司¶捕得奏誅之公曰此有故非闌入也力爭之
吏得不死奉聖¶州民髙氏籍𨽻虎賁衞以多貲名身死
而子幼貴官有利其¶家財者使部曲強娶其婦公為辨
之上前不聽娶髙氏乃¶得全其家公以民之飢也嘗便
宜發廩不待得請以民之不<md:KR4d0493_SBCK_018-3b>¶知教也始大為學舎禮儒
師以風化之是以吏民不識貴強¶之凌暴承其教戒仰
之若神明焉相率為祠於西門之外設¶公像而祝之阿
<pb:KR4d0493_WYG_018-5b>
斯罕之亂也闗陜震動公方朝正月於大都¶上曰上京
根本之地其速還鎮即日告行都人見公至如孤¶弱得
慈母時安王將兵北行所過多侵掠公謂之曰君父倚¶
王以保民禁暴今未出國門而行次失律天子或以為
問¶奈何王悟謝之整兵以行民間安堵時方隆寒士馬
凍乏縣¶官芻糗衣著不時具公以私藏足之行者以為
感¶仁宗皇帝乃命工畫公像勑學士為賛識以天子之
璽而¶賜之俾傳示子孫於是公有足疾辭不任劇願賜
<pb:KR4d0493_WYG_018-6a>
骸骨歸¶上曰祖宗以上京屬卿父子民安化行朝無顧
慮乆矣徒臥¶䕶可也乃賜小車俾乘以出入得至禁庭
焉當是時太師特¶們徳爾為丞相子弟縱虐於民公壹
繩之以法官峙宿儲而<md:KR4d0493_SBCK_018-4a>¶丞相家奴擅罔市利責髙直於
官公每裁抑之又惡其帷簿¶之不脩也而貪嫉日盛絕
不與往來都人張弼殺人獄具丞¶相受其金錢無算為
折辱畱守脅使易辭出之公持不可而¶中書平章政事
蕭拜珠御史中丞楊多爾濟等遂與公等顯¶奏之天子
<pb:KR4d0493_WYG_018-6b>
震怒罪且不測賴太后仁恕以為言幸得罷¶去相位而
諸公之怨不可觧矣¶英宗皇帝之即位也特們徳爾復
為丞相乘間肆毒睚眦之¶私無不報者蕭楊二公既已
被害即誣公乘賜車出迎詔書¶為非禮而執之激怒主
上遂遇害公死之日京師之人巷¶哭相聞而士大夫憤
怒相視以目自是廷中不附已者固已¶盡中傷之而無
遺矣乆之天子察其故斥不得居位遂死¶於家敕仆所
樹頌功牌而言者始昌言蕭楊及公之寃未及¶有所昭
<pb:KR4d0493_WYG_018-7a>
雪而上崩今上皇帝入繼大統發明詔以慰撫<md:KR4d0493_SBCK_018-4b>¶天下顧
未暇它及而首以公等之枉為言盖知天人積憤之¶故
本由巨奸殘忍以啓之也於是奸逆忠順之辨大明死
者¶固已少自釋於地下而天下之公議亦少振焉明年
乃贈公¶推忠宣力保德功臣太傅開府議同三司上柱
國追封秦國¶公謚惠愍賛書哀惻聞者感動命下之日
都人走詣其殯不¶約而至者幾萬人而其子惟一即拜
正議大夫同知上都畱¶守司事泰定四年秋集執經講
<pb:KR4d0493_WYG_018-7b>
帷從在上都而惟一適遷陜¶西亷訪副使乃來告曰家
世荷國恩受京師之託父子一¶心所以圖報稱於萬一
者天實臨之列聖實鑒之我先人遭¶罹奸兇遘履危禍
此惟一泣血終身而不忍言者也皇上¶聖明灼見隱伏
不遺故舊褒䘏之典極用哀榮又不以惟一¶不肖俾嗣
世職感恩戴誼是以未敢申其情事期滿嵗而請¶行今
易節以西實過鄉里是天所以賜惟一也將以某年月<md:KR4d0493_SBCK_018-5a>¶日奉以歸塟焉惟先人終始定於國是非一家之私言
<pb:KR4d0493_WYG_018-8a>
也托¶諸幽宫以期不朽者非太史氏其何徴乎敢以為
請此又惟¶一忍死以待者也集受其言而悲之乃考諸
見聞與其客吕¶弼所為狀得祖宗付囑賀氏以上都之
事與賀氏父子之為¶治者乃并朝廷愛忠臣懲往失之
意而具書之按賀氏世家¶平陽隰州之永和今為京兆
&KR0008;縣人曽祖種徳封通奉大夫¶䕶軍雍郡公妣郝氏贈
雍國夫人祖賁京兆路總管諸軍鄂¶囉贈輸忠立義功
臣銀青榮禄大夫大司徒封雍國公謚貞¶憲妣鄭氏贈
<pb:KR4d0493_WYG_018-8b>
雍國夫人考仁傑光禄大夫上都畱守虎賁親¶軍都指
揮使平章政事商議陜西等處行中書省事贈推城¶宣
立翊運功臣太師開府儀同三司上柱國追封奉元王
謚¶忠貞妣劉氏鄭氏皆封雍國夫人改奉元王夫人娶
張氏早¶卒又娶訥古濟氏亦先公卒皆封雍國夫人改
封秦國夫人<md:KR4d0493_SBCK_018-5b>¶子男二惟一惟賢為尚衣奉御女二長適
平章政事阿布哈¶雅次適齊拉哈藩公墓在鄠縣某里
從先塋也銘曰
<pb:KR4d0493_WYG_018-9a>
巍巍神京¶世祖所營殿于漠南治朝廣廷有城有闕民
之攸止大纛周¶廬亦有舍次始命董兹國有幹楨舉綱
挈維紀目亦程維昔¶周郊陳實繼旦慎始和中異體同
貫我則不然世官尚賢保¶綏成功動循故先公始侍中
年壮氣銳出入踐敭百試無替¶乃賛國均乃佐本兵乃
歛長籌以督畿坰時巡至止百用具¶給清宫言還畱鑰
是埶嵗率其常年與位遷膂力則非精思¶弗愆時入禁
闥衆起咸拜名王細侯亦仰而慨曰此老臣¶世皇之臣
<pb:KR4d0493_WYG_018-9b>
祖事孫承矧其都人公出市政獄市無擾商曰予¶獲民
曰予保公田於野徒御不囂有警無遨具咨公勞公惟¶
小心不懈彌謹義之有激事在無隱竊位為權彼兇滔
天我<md:KR4d0493_SBCK_018-6a>¶則老臣忍從危顚二三君子掎角不制不竟于㫁
階此大厲¶嗚呼昊天不淑謂何假威神明徧為百訛國
論素定公則不¶隕揚言孔昭天子之聖保終没寕豈必
謂身身枉義伸抑又¶何呻我哀公子知忠念孝還塟忍
緩思報之道奉節過家¶天子命之承志正丘天道聽之
<pb:KR4d0493_WYG_018-10a>
嗟彼都人不歌以相曰此有¶祠公庶來享南山峩峩其
鹿維林公從先王歸復自今貞珉¶刻辭作於太史千載
之徴亡愧孫子¶
　　中書平章政事蔡國張公墓誌詺¶
我國家有文武忠孝世勲大臣曰蔡國公張公以泰定
四年¶十二月甲寅薨于保定滿城縣岡頭里第遺命上
蔡國公印¶丞相即日以聞上為震悼勑有司贈官致賻
如禮公卿大¶夫士相弔於朝中外聞者莫不嗟歎異口
<pb:KR4d0493_WYG_018-10b>
一辭曰嗚呼正人¶亡矣其孤景武等以明年之二月辛
酉塟公于定興縣之河<md:KR4d0493_SBCK_018-6b>¶内從獻武王之兆次也先事三
日使其孫旭屬太史虞集書¶墓銘事嚴不敢辭謹按公
諱珪字公瑞故累贈太師開府儀¶同三司上柱國蔡國
武穆公諱某之曽孫故累贈推忠宣力¶開國翊運功臣
太師開府議同三司上柱國汝南忠武王諱¶某之孫故
贈推忠効節翊運保大功臣太師開府儀同三司¶上柱
國淮陽獻武王諱某之子也至元十六年獻武王平宋
<pb:KR4d0493_WYG_018-11a>
海上歸奏成功道出江淮公年十六行省臣察其英偉
畱公¶攝管軍萬户明年真拜昭勇大將軍管軍萬户佩
其父虎符¶治所統軍鎮建康未幾獻武薨京師¶世祖皇
帝亟召公還治喪既塟有勑入朝上親撫之因得¶面奏
曰臣幼軍事重聶禎者從臣父祖乆歴行陳幸以副臣¶
上嘆曰知求老臣自副常兒不知出此厚賜而遣之徧
及其¶從者元領軍半戍湖廣省命還其麾下十九年冬
以使事入<md:KR4d0493_SBCK_018-7a>¶見上賞識其成立初凡内宴忠武以功賜坐
<pb:KR4d0493_WYG_018-11b>
諸侯王上至是¶特勑公坐其故處還軍盜起蕪湖宣徽
尤甚皆僭號署官掠¶郡縣燒府庫殺縣長吏江東新附
民心易摇應者日衆至犯¶杭之昌化行省以重兵討之
未克報至之日公投衣而起率¶歩騎嚮蕪湖蕪湖定乃
使人言於行省曰宣徽雖非我所部¶盗起我不得以彼此
為觧以其兵行行省因以討賊屬公與¶他將㑹惟公部
曲所過無擾宣部士数為賊衂將奔潰公傳¶令止之乃
定敗卒有殺民家豕而併傷其主者公曰此軍之¶所以
<pb:KR4d0493_WYG_018-12a>
敗也斬之明日戰三合三勝而賊益衆困我公曰日暮¶
矣歛兵設伏賊不敢動明日復戰公曰宣卒敗而怯毋
累我¶衆使持旗鼓為聲勢自以所部為二隊命之曰賊
勇者在前¶前行擊之後立者脅從烏合耳遣親將帥二
十五騎衝其後¶陳亂前行奮擊追奔数十里得賊酋斬
之其馘三百而自相<md:KR4d0493_SBCK_018-7b>¶蹂踐以死殆盡乃遣人撫安餘民
又有賊呉道者以妖術起¶兵亦有名號恃其妖來往軍
門且易公年少欲因入謁剚刃¶以駭服其衆公得其情
<pb:KR4d0493_WYG_018-12b>
即執斬之麾下其黨大讋而他酋猶¶將襲公公夜伏兵
山上令之賊至而起明日擊賊賊走山伏¶起蹴賊堕崖
死磔其酋宣州平賊之冦徽者已敗兩萬户軍¶公曰賊
輕矣我往必得之獲生口三十縱之使歸㪚語其人¶曰
張萬户知汝柵居保族逃死耳官軍不諒汝以賊擊汝
與¶官軍格非汝志也來降吾能活之不然吾擊汝立盡
明日稍¶稍以牛酒來見皆印識其衣令兵識之勿敢犯
漸以信服有¶持金帛來者弗受兵弗動而安者十八九
<pb:KR4d0493_WYG_018-13a>
矣獨南巖西坑之¶寨尤險固又嘗衂官軍懼益自保不聽
命公得野人計導勝¶兵百餘人鳥道緣登其巢背度已至
奮兵擊之賊出戰巢背¶軍下據其壁賊回顧已失其穴不
得還其孥由他道走或請<md:KR4d0493_SBCK_018-8a>¶邀之公不可賊以孥得出益懈
公曰可矣縱兵擊之血流成¶川執其酋送之行省誅之南
陵盜又起稱天王攻宣州州兵¶不能支公得檄帥輕騎數
十赴賊賊並林陣公不介而馳之¶賊靡賊見無後拒引衆
圍公公揮矟出入殺數十人賊傷公脅裹創復戰斃其子
<pb:KR4d0493_WYG_018-13b>
以矢官軍大至斬首數千級賊平郡¶人德公至于今祠之蓋
自是江東之人安於耕田鑿井以共¶賦税而長子老孫矣軍
中遂以無事得故宋禮部侍郎鄧公¶光薦而師事之鄧公以
相業授公曰熟之後必賴此用矣凡¶在軍十四年而復入朝實
二十九年也是時行樞密院江南¶或曰天下事定矣可無
煩行院也而張瑄者以淛省參知政¶事任海道運餉亦以爲言
樞密副使按巴問於公公曰見¶上當自言之遂召對盖張
方以運餉得幸公恐其擅利海島¶因勢用衆將非其福
<pb:KR4d0493_WYG_018-14a>
故告上曰縱使行院可罷亦非瑄所宜¶言淛省控制甚
重而行院得制其軍事非始計乎上曰不罷<md:KR4d0493_SBCK_018-8b>¶行院樞密
院論江東功奏公僉書江淮行樞密院事上曰其¶命為
副使太師伊嚕勒諾延言張珪年尚少姑試以僉書果¶
可大用請俟他日上曰不然是家為國家踣金蹙宋盡
死力¶者三世矣漢人賜號巴圖者惟眞定史天澤與其
家耳史徒¶持文墨議論孰與其家功多而可靳此邪拜
鎭國上將軍江¶淮等處行樞密院副使乆勞之師新附
<pb:KR4d0493_WYG_018-14b>
之地賴以鎮安焉¶成宗皇帝即位罷大徳三年遣使循
行天下詔公持節川陜¶民之疾苦便宜振之如罷官府
之冗無益於民者贖特黙齊¶之貧而典鬻妻子者還鞏
昌民之復僉為軍者皆其事也比¶還江南諸道行御史
䑓侍御史換中奉大夫淛西宋之故都¶民物繁庶貢稅
雜藝倍蓗它鎮貪吏豪右甘心其間朝廷病¶之以公為
肅政亷訪使下車未数月所部郡長吏以下罷劾¶三十
餘府吏胥徒無慮數百其贓鉅萬萬強民有殺人恃其<md:KR4d0493_SBCK_018-9a>¶
<pb:KR4d0493_WYG_018-15a>
貲得不具獄更制官吏持鄉里短長訟否受成於其家
公按¶之如法民間始知有條制焉得鹽司姦吏事根連
上下具有¶實跡將發之而竊位方面者内不自安欲因
以危中公使其¶屬以女子金錢賂遺近臣用妄人言公
有厭勝事且沮鹽法¶天子為遣官數人往雜治之得行
省大小吏及鹽官欺罔狀¶皆罪罷而公召拜僉樞密院
事入見同列言此張九巴圖之¶子也故事侍宴别為衣
冠制飾如一國語謂之濟遜公受賜¶因得數宴見特黙
<pb:KR4d0493_WYG_018-15b>
齊軍之戍北者多逃歸吏請按法誅之公¶曰逃者聞命
懼誅將聚而為盜其以百日許自歸有不至者¶乃誅之
可也奏可公雖世家無第宅在京城或言公僦居於¶上
者命買宅以賜辭不受拜御史中丞行䑓江南因上疏
極¶言天人之際灾異之故其目則有脩徳行廣言路進
君子退¶小人信賞必罰减冗官節浮費以憲法祖宗者
是時中書大<md:KR4d0493_SBCK_018-9b>¶臣有因朱青張瑄之行賄也事敗貶湖廣
闗節近倖求復相¶位而江淛省臣之首誣公者亦在中
<pb:KR4d0493_WYG_018-16a>
書公劾之不報馳驛面¶疏論之併及近侍之熒惑者又
不報遂謝病歸乆之又拜中¶丞行臺陜西不赴¶武宗皇
帝時¶仁宗皇帝在東宫召拜諭徳未數日拜太子賔客
復遷詹事¶辭不就尚書省臣濫殺無辜輕革錢幣中外
洶洶中執法乆¶闕人上方圖任仁宗曰必欲得眞中丞
惟張珪可苟不¶稱我任其責上即日召拜中丞居月餘
上不豫三保努矯¶詔赦天下赦常赦之所必不赦者未
幾上崩¶仁宗命按誅之而其黨有求脫免者公力言諸
<pb:KR4d0493_WYG_018-16b>
上雖得不死¶猶杖之¶仁宗將即位廷臣用皇太后㫖行
大禮於隆福宫法駕已<md:KR4d0493_SBCK_018-10a>¶陳矣公獨奏其不可臺長止之
曰議已定雖百奏無益公曰¶未始一奏詎知無益哉且
大位¶太祖世祖之位也隆福太后之宫也舍大明弗御¶
天子果即何位乎上悟移仗大明遂即位賜只孫衣二
十¶襲上金五十兩使自為帶受衣而辭金不允制帶以
賜之上¶命道士劉志清以其法為醮事近侍分其所用
金幣道士訟¶之臺而近侍&KR0626;道士於上前當殺者六人
<pb:KR4d0493_WYG_018-17a>
公力辯道士無死¶罪上怒曰汝以臺綱脅我耶公曰御
史臺陛下之臺則臺¶綱陛下之綱也陛下奈何欲自壊
其綱乎上怒未解顧左右¶扶出明日復叩頭苦諌曰陛
下必欲用譖言殺無罪臣請先¶死上即不殺六道士親
解衣以賜公明日上謂近臣曰人言¶中丞忠臣乎張中
丞乃張忠臣非官中丞也召謂之曰朕欲¶厚賜卿非無
寶玉如非卿心何因以御巾拭面額納諸公懷<md:KR4d0493_SBCK_018-10b>¶曰朕澤
之所存朕心之所存也其服膺毋失皇慶元年八月¶拜
<pb:KR4d0493_WYG_018-17b>
榮祿大夫樞密副使舊制中州軍士鎭江南者踰嶺以
戍¶率二年而代遭犯瘴癘十無一還公曰是徒寘之死
地耳奏¶請屯置近邊其嶺表要害因其土人以戍不幸
前死者官給¶槥傳還其家從之徽政院使鍚勒們請以
供城軍𨽻興聖宫¶而已領之以上㫖移書宥府衆恐懼
承命公曰宣徽省左右¶都衞兩軍足備工役又欲此將
何爲固不署事得寢而怨怒¶自此思害公矣延祐二年
拜中書平章政事請减煩冗還有¶司以清中書之務得
<pb:KR4d0493_WYG_018-18a>
專修宰相之職焉上從之著爲令教坊¶使曹約爾珠拜禮
部尚書公曰伶人爲大宗伯何以示後世上¶曰姑聽其
至部而去之公又諌乃止皇太后以中書右丞¶相特們
徳爾爲太師萬戸布色參知行省政事公曰太師輔¶上
道德特們徳爾非其人萬户無功不得爲外執政上深<md:KR4d0493_SBCK_018-11a>¶許公言而東朝之怒滋矣錫勒們等謀所以去公中書
者間¶車駕時巡既度居庸皇太后宫幄在龍虎臺猝遣
使召公¶宫門下以中㫖切責之賜杖公創甚輿歸京師
<pb:KR4d0493_WYG_018-18b>
明日遂出國¶門賢人士大夫祖餞感嘆以爲公之身可
辱公之名不可辱¶斯事也所謂質諸鬼神而無愧者歟
公子景元蒙上眷遇¶掌符璽不得一日去宿衞至是以
父病革告遽歸上驚曰¶鄉别時卿父無病景元頓首泣
血不敢言上不懌遣參議¶中書省事罕珠往賜之酒遂
拜爲大司徒謝病家居尋丁母¶憂廬墓三年寢苫啜粥
病腫濕或勸之食肉不聽日於其間¶累土墳次如臺者
三七年正月上憶公生日輟上尊解御衣¶以賜之盖仁
<pb:KR4d0493_WYG_018-19a>
廟於公終始之意固將有爲而竟奪其志悲¶夫至治二
年¶英宗皇帝召見公於易水之上曰四世舊臣朕將畀
卿以政<md:KR4d0493_SBCK_018-11b>¶公辭歸遣近臣設醴候諸館東平王罕珠時爲
相問公曰宰¶相之體何先曰莫先於格君心莫急於廣
言路是冬起公爲¶集賢大學士而特們徳爾復爲丞相
遂殺平章蕭拜珠中丞¶楊多爾濟上都畱守賀巴延皆
籍沒其家大小之臣不知死¶所㑹地震風烈勑廷臣集
議弭灾之道公以大學士當議抗¶言於坐曰弭灾當究
<pb:KR4d0493_WYG_018-19b>
其所以得灾者漢殺孝婦三年不雨蕭¶楊等寃死非致
沴之一端乎死者固不可復生而清議猶可¶昭白毋使
朝廷終失之也又拜中書平章政事初公將兵時¶所佩
符及厯臺省每除必讓還曰此軍符也非他官所得佩¶
請上之典瑞自大德來凡三上三不允至是以聞又不
允而¶公固請竟納之侍宴萬夀山又特有玉帶之賜¶仁
廟范金爲主盜竊之時參知政事瑪勒兼領太常禮儀
使¶當遷左丞公曰以參政遷左丞姑曰序進而太常奉
<pb:KR4d0493_WYG_018-20a>
宗祏不<md:KR4d0493_SBCK_018-12a>¶謹當待罪而遷官何以謝在天之靈遂格其命
時有勇暴者¶厠名元從中怙恃恩私肆爲不法有醫婦
飾而過市六七人¶要而執之加無禮焉有尉捕得强盜
械送府盜有親者方乘¶傳出使擊尉去破械縱賊有司
莫得而詰告省府又不得請¶公曰如是則亂生矣力命
捕之皆得諸權要之家㑹赦解有¶售珠於内府枚論之
一小者有直萬緡公曰萬緡中人幾家¶之産㑹其珠凡
幾萬乎且戰國小君猶以得賢勝照乘曾彼¶識之不若
<pb:KR4d0493_WYG_018-20b>
乎又手疏極論法度寛㢮紀綱日壊汚穢賊虐恬¶不爲
怪逆順不明於人心禍亂之鑒不逺惟聖明奮其乾剛¶
以振德之則仁厚之澤無黨偏矣不報而公病增劇非
扶掖¶不能行有詔常見免拜跪賜小車得乘至殿門下
上肇開¶經筵講帝王之道明古今治忽之故命左丞相
與公領之公¶進翰林學士吳澄等以備顧問每進讀公
懇懇爲上敷説皆<md:KR4d0493_SBCK_018-12b>¶義理之正無幾微權謀術數之涉焉
自是辭位甚力上委曲¶勉畱而後許然猶封蔡國公知
<pb:KR4d0493_WYG_018-21a>
經筵事别刻蔡國公印以賜¶庶幾其少畱也泰定二年
五月公得㫖蹔歸天下之功成名¶遂身退者未有能及
之者也三年春上遣使召公期以必見¶公力疾而謁上
曰卿來時民間何如公曰臣老寡賓客不足¶逺知眞定
保定河間臣鄉里也民饑甚朝廷幸出金粟賑之¶而惠
未及者十五六惟陛下念之上惻然勑有司畢贍之如¶
公意又一再進講拜翰林學士承㫖知制誥兼脩國史
國公¶經筵如故上見其誠病謂之曰西山佛祠多高潔
<pb:KR4d0493_WYG_018-21b>
可以頤神¶已疾卿擇而處之駕至上都上顧謂丞相若
曰張平章安否¶老人恐乏侍養冝以時還家得無便乎
因遣使撫諭之務在¶順適其意於是公始成歸矣少間
長衣幅巾逍遥泉石之間¶與山僧野老分席以相愉悦
上稍聞之以公爲愈矣起公商<md:KR4d0493_SBCK_018-13a>¶議中書省公曰老臣荷
國厚恩四世而臣厯事六朝矣一息¶未盡其忍忘朝廷
乎如筋力弗勝何使者不敢强閲數月又¶病上遣太醫
視之久不愈乃移書中書曰病不任事而國公¶月俸千
<pb:KR4d0493_WYG_018-22a>
緡弗敢受籍㑹之凡爲定者三百餘悉送還宫上閔¶傷
其意畱其奉庋諸府俄而公薨公質本高明又輔以學
力¶積世勲崇期世其家以經濟自任臨事决議侃侃正
色勇於¶敢言千剉萬折人所不堪公志不爲少變而氣
益昌雖貴倖¶臨之姦黠侮之公一以誠慤自處久之而
各失其所恃者多¶矣究而論之盖古所謂社稷之臣者
乎公少能挽强命中嘗¶從大帥出林薄有虎在焉人馬
辟易公抽一矢直當虎虎人¶立矢洞其喉一軍讙囂及
<pb:KR4d0493_WYG_018-22b>
學書腕力尤健端重嚴勁無慚筆¶諫之臣讀書不尚章
句務求内聖外王之道既而稍進方外¶之士以悦生佚
老焉公初娶楊氏繼室烏氏又娶郭氏並封<md:KR4d0493_SBCK_018-13b>¶趙國夫人
皆無子清河郡夫人孫氏生定遠大將軍保定等¶路管
軍上萬戸佩虎符鎭武昌曰景武者公長子也次景魯¶
亞中大夫海北廣東道肅政廉訪使景哲奉政大夫僉
浙東¶海右道肅政廉訪司事景元資政大夫河南江北
道肅政廉¶訪使景德未仕卒景誠文林郎内政司丞女
<pb:KR4d0493_WYG_018-23a>
五人長適朝列¶大夫太常禮儀院判官董守慤次適中
順大夫祕書監丞趙¶伯忽次繼室董守慤次未行次適
武德將軍保定翼管軍上¶千戸呼圖克特穆爾孫男十一
人長曰旭宿衞次曰昌明威將¶軍保定等路管軍上萬
户佩金虎符曰昆曰昇曰昭曰晟曰¶曜曰旺餘皆幼孫
女六人銘曰¶
維蔡建國自其先公於焉訖金是用啓封公子公孫洊
揚世¶武追王奕奕曰淮曰汝顧瞻先履頟頟有城孰不
<pb:KR4d0493_WYG_018-23b>
胙土我于¶其生於皇建官略用漢制將軍司馬丞相御
史三府相望總<md:KR4d0493_SBCK_018-14a>¶贊國成人登其一已極顯榮我以世將
典司風紀既貳宥密¶又使宅揆公曰噫嘻我曷致兹于
公先王究忠百爲人曰咈¶哉德則維世智周慮淵乃克
有濟世皇作之成宗渥之穆穆¶武仁心焉度之大車既
載于行而柅孰謂得君衆忤構厄既¶退既藏侃侃大綱
先帝遺直以錫嗣皇有猷有爲有言有烈¶相時憸壬睢
盱震慴大駕之來法宫既清出納咨諏屬於老¶成人亦
<pb:KR4d0493_WYG_018-24a>
莫間政亦莫適抱其遺經積誠思格白髪蒼顔安車¶以
朝佇瞻威儀德音孔昭公雖言歸公鄉近止公疾遄已
公¶來覲止公今不來天子永懷一鑑之亡四國之哀勲
在王¶室德施孫子著銘𤣥堂作者太史¶
　　張隱君墓誌銘¶
張隱君諱埴字直翁其先青州人唐時有謫居吉州者
遂爲¶永新人曾大父翬宋正議大夫永新縣開國男大
父楀父煥<md:KR4d0493_SBCK_018-14b>¶皆不仕隱君避兵湘中至耒陽遂居之今爲
<pb:KR4d0493_WYG_018-24b>
耒陽人娶蕭氏¶先殁子一人曰鉁耒陽州副長官女二
人長適著作郎文矩¶次適陳士奎繼室吳氏生二男曰
和尚曰阿虎側室生男曰¶夀孫孫男曰善僧孫女二人
君殁以大德十一年秋八月十¶六日年五十有五明年
冬十二月七日葬其州之鰲山鄉瞿¶塘里既葬矩以國
史院編脩官劉致中之狀來請著隱君之¶行而表諸阡
云隱君蚤孤能自力學習進士業有聲既居耒¶陽買田
築室將終身焉或勸以仕不應大延賓客師友課其¶子
<pb:KR4d0493_WYG_018-25a>
以學州建孔子廟君出私財作禮殿及東西廡爲七十
子¶及從祀諸儒象其中又爲象舍鰲山以來四方學者
事未集¶而殁子鉁克成之州道塗下者沮澤高者嶔崎
君悉募治使¶隆隱平夷又浮船架梁通續阻絶歲躬視
而葺之民取子錢¶者法三之君又捐貸者三之半雨暘
之愆必齋戒爲之禱有<md:KR4d0493_SBCK_018-15a>¶疾者君爲之醫藥歲饑君賤賈
發其盖藏或遂捐而與之或¶使以木償因以爲棺給貧
者之歛嘗之武昌道遇渴死者倒¶囊注善劑活之遇餓
<pb:KR4d0493_WYG_018-25b>
仆者傾糗糒食之虛行五十里困不能¶自達寧解衣易
米以㸑衡武陽洞盜起焚剽鄰道君聚其囊¶篋落置庭
中曰吾於鄉鄰爲獨贍盜至先得吾財易則鄉鄰¶免矣
而盜卒亦不犯他日有十男子求見君察其非常揮從¶
奴散去獨與之語已而偕行度甚逺乃獨還入室中少
時又¶獨出如是者再四妻孥莫知其所爲後十餘年乃
與矩言及¶之曰嚮有十賊刼我云得金若干乃出不爾
禍且及我語而¶與約使待於野我獨歸取畀之重不可
<pb:KR4d0493_WYG_018-26a>
持故至再四彼取其¶半以去曰特試君耳無用許也慮
家人泄語或掩襲有弗克¶且貽患故不欲言然則隱君
盖奇士也著之以銘曰¶
卓哉隱君制行用奇不私其贏推人勇爲佐于邦惠先
事惟<md:KR4d0493_SBCK_018-15b>¶敏施不食報高義無泯昔疹之瘳昔餒之充非而
兒黄非而¶丱童歲時來者觀于鰲下尚其勿毁以永終
古¶
　　熊與可墓誌銘
<pb:KR4d0493_WYG_018-26b>
先生諱朋來字與可姓熊氏世爲豫章望族祖父炳父
希曾¶以宋淳祐丙午生先生先生以咸淳甲戌登進士
第第四人¶受從仕郎寶慶府僉書判官㕔公事未上而
宋亡¶世祖皇帝初得江南常以名取士盡欲得故國之
賢能而用¶之尤重進士若故相畱公夢炎固以爲内相
尚書而王龍澤¶亦召拜行臺監察御史先生名不在王
御史下然不肯表襮¶苟進隱處州里生徒受學者常百
数十人因取朱子小學書¶提要領以示之學者家傳其
<pb:KR4d0493_WYG_018-27a>
書幾徧天下時來鎭豫章者多¶名公卿皆以客禮見先
生先生和而不肆介而不狷儒者倚¶以爲重焉憲使魏
公初與先生從容東湖之上先生指其北<md:KR4d0493_SBCK_018-16a>¶涯曰徐孺子
故居在焉太守陳蕃之所表也而里門西南出¶曰桂華
坊無所當矣魏公感其意更表爲高士坊郡城外舊¶有
宗濂書院祠周子兵興燬之先生得郡人黄氏故居於
孺¶子宅東加葺焉徙其名表之公私争致助儼然立爲
學宫矣¶劉公宣之持憲節也尤敬先生與先生論經義
<pb:KR4d0493_WYG_018-27b>
無虚日間以¶政事爲問先生愀然曰郡學上丁釋奠諸
生有與執事者公¶固見之而是日有盜刼傷人者南昌
賊曹執而掠之幸儒者¶善柔不能自白誣之獄成矣耳
目所及尚有此又何問乎劉¶公曰有是哉即日審得實
立破械出此儒即以械械賊曹諸¶公由是益知先生有
用於世者而終不敢以事溷先生也㑹¶朝廷使治書侍
御史王公構銓外選於江西於是行省參政¶徐公琰李
公世安郎中馬公昫憲使盧公克柔列薦先生爲¶閩海
<pb:KR4d0493_WYG_018-28a>
提學使者報聞而福建廬陵爲郡在東南儒學之士爲<md:KR4d0493_SBCK_018-16b>¶最多朝廷大興文治加意此兩郡特起先生連爲之教
授¶先生所至考古篆籒文字調律吕協歌詩以興雅樂
制器定¶辭必則古式學者化焉故其爲教有不止於詞
章記問云者¶既歸有司以常格調建安簿不赴後又以
福清判官致仕先¶生一視之漠如也更自號曰彭蠡釣
徒而四方學者稱之曰¶天慵先生云先生燕居絃雅瑟
而閒謌以爲樂門人歸之者¶日盛旁近舍皆滿至不能
<pb:KR4d0493_WYG_018-28b>
容先生懇懇爲説經㫖文義老益¶不倦得其所指授多
爲聞人達官舉進士者項背相望延祐¶甲寅天子獨斷
以進士科取士進士科廢已久官府咸不¶知其説以不
稱明詔爲懼獨江西行省諮問於先生動中¶軌度因以
申請四方得遵用之請先生爲考官則曰應試者¶十九
及吾門不可而其後舉江南二行省皆卑詞重禮致先¶
生主文先生以儒事爲重皆應之及對大廷先生所選
士居<md:KR4d0493_SBCK_018-17a>¶天下三之一焉初先生以周禮首薦鄉郡而今制
<pb:KR4d0493_WYG_018-29a>
周官不與¶設科治戴記者又絶不見先生屢以爲言後
得周尚之以禮¶經擢第習此經者漸廣由先生啓之也¶
英宗皇帝始采用古禮親御衮冕祠太廟奮然制禮作
樂之¶事朝之大儒搢紳先生凛然恐不足以當上意而
翰林學¶士元公明善颺言於朝以先生爲薦未及召而
至治三年¶五月先生卒矣享年七十有八先生動止有
常喜怒不形於¶色接賓客人人各得其意去有家集三
十卷其大者明乎禮¶樂之事關於世教其餘若天文地
<pb:KR4d0493_WYG_018-29b>
理方伎名物度数靡不精¶究焉先生娶袁氏子男曰永
先象先太古以某年月日葬先¶生太古與其門人今陜
西行省左丞廉惇前進士曾翰等使¶以書來京師求銘
某受而對曰昔先生與我先君太史同年¶生友誼甚重
某再以待制召復入史館道過豫章前先生之<md:KR4d0493_SBCK_018-17b>¶卒数月
耳先生以其所撰瑟賦二篇命某書之盖有所屬其¶感
焉不敢不書也先生之墓草至是三易矣銘其敢緩乎
故¶爲之銘曰
<pb:KR4d0493_WYG_018-30a>
維昔先聖善韶放鄭律失音泯莫辯其正先生脩能興
遭宋¶亡抱器永歌教成鄉邦於皇盛德方被金石沛乎
述作失此¶遺則疏越朱絃我則不聞欲知先生視兹刻
文¶
　　林彦栗墓誌銘¶
延祐五年冬林君彦栗手書其所爲文十餘篇以示予
予讀¶之見其奇峻刻厲三歎而起曰世固有致力深苦
至是者乎¶意謂予之知其用心求爲識之逡巡未能而
<pb:KR4d0493_WYG_018-30b>
彦栗遽以氣羸¶而卒予雖欲有言於彦栗而無及矣悲
夫彦栗年七歲能屬¶文十歲盡記誦六經十二歲以書
干東平徐公子方徐公有¶大名當時方按察浙西以人
材爲己任問經義皆條對如響<md:KR4d0493_SBCK_018-18a>¶目彦栗爲神童期之深
逺然彦栗不自足也爲學益力其父¶恐其勤苦致疾嘗
禁其夜讀使休息彦栗密藏火候夜分親¶睡潛起微誦
或至旦不敢令親知年十七喪父哀毁過節盛¶暑衰絰
不去身家素清貧能自立不隳其所守教其弟坦宏¶堅
<pb:KR4d0493_WYG_018-31a>
宇理以學如父在居吳中二十年開門授徒以爲業從
游¶者皆自逺至成業乃去然性好山水之樂游錢塘靈
隱天竺¶諸山動或經旬月乃一歸聞四明雪竇尤奇特
即冒暑往游¶其山中多高僧隱人見彦栗風神高潔愛
而從之者甚衆凡¶其觀覽賦詠談論皆録而傳之比去
猶不忍别往往送過浙¶江乃還卒之歲年三十九其爲
人可知者如此悲夫而其爲¶文亦從可知矣宇曰兄之
來京師非有仕進之事也徒以宇¶在此來撫之爾今不
<pb:KR4d0493_WYG_018-31b>
幸客死宇致之也嗚呼痛哉於是坦亦¶在京師奉其柩
以歸葬吳興宇知某之哀彦栗也故來求叙<md:KR4d0493_SBCK_018-18b>¶其世次而
恐遂湮沒云彥栗諱寛姓林氏其先資州人曾祖¶某祖
某温州樂清令因家樂清考某從仕郎某處判官至元¶
中鹽官君初仕爲湖州錄事又居吳興妣羅氏娶盛氏
子男¶三人宗亮宗衍宗(闕/)以某年月日葬于某里銘曰¶
善乎歸全從其先人死生往來友愛則均復安幽居包
山之¶虚其精者文子孫傳諸
<pb:KR4d0493_WYG_018-32a>
　　項鼎墓誌銘¶
台州臨海項氏系出唐丹徒尉斯其後徙永嘉宋寶元
間勝¶歸爲臨海人臨海之族有孝子曰璣有至性喪親
致毁過時¶猶孺慕身負土爲塋廬居三十年朝夕奠如
初喪兵部侍郎¶商飛卿爲立傳無子以胡氏男爲子曰
惠惠生駰駰生鄉貢¶進士良材良材生鼎字用文迪功
君也君有令姿承世學之¶裔自幼儼如成人稍長有意氣
議論國朝取宋之師在江<md:KR4d0493_SBCK_018-19a>¶上時宰拜表請出督戰實肆
<pb:KR4d0493_WYG_018-32b>
溺愧怯不欲行風所私具疏畱¶已鄉校試諸生以裴度
征淮西事爲問君設對極言時事斥¶其情狀傳讀皆相
顧失色識者偉之初在理宗時胡公良由¶太學博士厯
著作廷常教授小學王宫度宗幼時曾學焉即¶位之七
年始思問胡公則死已久因命錄其子弟將官之久¶知
君在京學實胡公兄子有司以聞遂得官方以迪功郎
爲¶浙東提刑司凖遣而國亡矣是時郡縣盜賊並起君
歸保宗¶族無敢犯其里者兵後大疫君飲食醫藥其病
<pb:KR4d0493_WYG_018-33a>
歛藏其死者¶無一失所大德中常具便宜二十事爲書
數萬言將上之既¶而嘆曰聖明在上何必吾言而後治
乎因自名曰退翁以終¶其身君篤於孝友祀其先人未
嘗不垂泣飲酒至数斗不亂¶益莊娶毛氏子炯業進士
有聲女適黄應龍車崇君以至大¶三年五月壬辰卒得
年五十七炯以某年月日葬君某處以<md:KR4d0493_SBCK_018-19b>¶鄞縣丞周仔肩
所述狀來請銘仔肩予弟槃同年進士也故¶以信而述
之至元中天下始一朝廷欲盡得天下士用之¶如恐失
<pb:KR4d0493_WYG_018-33b>
一言一藝予觀用文在鄉校能論國事處鄉里能應¶變
救菑而不得少見用於世欲有言矣而卒隱不發何也
銘¶曰¶
生代之末微見其孽奮未遂達遭運惟新盍作而振胡
懷言¶弗陳前不及施後弗及時鬱鬱瑰奇托諸銘詩不
亦悲夫¶
　　掲志道墓誌銘¶
志道諱道孫姓揭氏世居豫章豐城少篤學爲文章通
<pb:KR4d0493_WYG_018-34a>
隂陽¶卜筮方藥之説親疾常再剔股肉和藥進之而愈
好痛飲狂¶歌方醉時視天地間無一物足攖其懷者中
乃力穡灌園教¶授鄉里晚又不飲酒不食肉刺血手指
冩佛書率從弟明孫¶族弟有光出錢建夀聖報恩佛寺
歲時合族人共祀其先祖<md:KR4d0493_SBCK_018-20a>¶寺中延祐元年正月二十八
日以疾卒年六十八以某年月¶日葬某處娶黄氏男二
人曰思忠曰思永孫男五子木車德¶合慧生止生女二
人長適黄來復次在室曾孫紀生銘曰
<pb:KR4d0493_WYG_018-34b>
少也不羈引酒爲豪折節中年卒佛是逃佛則有功揭
以祀¶祖從神來斯繄志道甫¶
　　故丹陽書院山長馬君墓碣銘¶
建德馬泰之之至京師也介進士程謙以來見曰請有
復焉¶集拱而聽之則曰先君子殁六年矣潛德闇而未
彰懼久而¶易泯願求文表諸貞石遂再拜致其所叙行
實一通又再拜¶集拜受起而讀之見其家世行事因不
固辭而爲之書曰君¶諱元椿字景莊其先扶風人後遷
<pb:KR4d0493_WYG_018-35a>
毗陵又遷睦繇宋兵部侍¶郎大受貴爲郡著姓侍郎生
漳州通守時通守生迪功郎友¶諒迪功生處士洪君其
長子也年三十郡太守察其孝廉舉<md:KR4d0493_SBCK_018-20b>¶之外宰相以爲丹
陽書院山長君不忍違去處士左右不就¶辟後卄年使
者行部至郡聞馬氏故國世家有賢父子將就¶見而處
士年已八十餘遂以賓禮見君薦用之君曰嚮也吾¶且
不可今可一日去而從政乎使者高其節不敢强舉其
子¶泰之茂材君有弟元夀爲桐川校官以卒處士哀之
<pb:KR4d0493_WYG_018-35b>
至累日¶不食君委曲寛譬卒爲之開釋樂其養焉後三
年處士以高¶年考終又七年而君卒得年六十一泰定
甲子某月某日也¶葬匯湖先塋之左君娶賈氏子曰泰
之申之翼之泰之武昌¶路儒學教授申之信州路弋陽
縣儒學教諭孫男曰説詵詡¶誌詮諮女曰誼䚮䚸讓曾
孫曰瑜琰昔侍郎之弟禮部尚書¶大同紹興甲戌進士
則我先雍公同年也乾道辛夘先公在¶相位四月進擬
尚書除國子監簿十月又除大理寺正兼吏¶部員外郎
<pb:KR4d0493_WYG_018-36a>
其後尚書帥福州朱文公守漳州書問甚冨其家<md:KR4d0493_SBCK_018-21a>¶至今
寶藏之而迪功友諒又從黄文肅公游予既重其師友¶
淵懿又尚論先世之舊於二百年之後故爲之銘銘曰¶
淳熙法從之曾孫至元處士之賢子執禮而好脩志養
而忘¶仕樂終身而有餘從先君而藏此水既匯而斯衍
尚有托乎¶永久¶
　　故梅隱先生吳君墓銘¶
國家海内混一已七十年生民蒙被德澤安土樂業老
<pb:KR4d0493_WYG_018-36b>
子長¶孫皇多有之至若居有恒守不出於鄉井遡其世
傳至於十¶數以年紀之過於三百代有變遷而能保於
悠久不墜則亦¶鮮矣况乎良材美質生乎其間交游爲
之後先學問爲之潤¶色嘉名善行厯厯可考求諸百里
之間豈不可尚乎撫金谿¶吳塘里吳君辰子字君明之
葬也其孤以番昜李存之狀來¶請銘因得見自宋至<md:KR4d0493_SBCK_018-21b>¶今
朝名人所爲銘誌而讀之觀家於其鄉觀人於其家而
有¶嘆焉乃爲次第而書之初五代時吳氏自金陵遷廣
<pb:KR4d0493_WYG_018-37a>
信之弋¶陽宋初嗣自弋陽遷臨川金谿之沙岡族且繁
矣分居吳塘¶者自濬始爲養而治生終年起家所與游
者汪公藻熊公彦¶詩諸君也南渡之亂東北士大夫來
依吳塘以居者凡數十¶家濬生邦孚邦孚生酇酇生藤
州僉判景立友於琴山傳子¶雲氏景立生堯仁堯仁生
士亨受詩學於嚴公粲傅君維清¶士亨生登仕郎德溥
其壯時値常平使者方作學宫於郡城¶南延徽菴程氏
爲之師¶國朝程文憲公鉅夫吳文正公澄皆當時弟子
<pb:KR4d0493_WYG_018-37b>
員與登仕爲¶同舍生是爲君明之父也夫宋自紹興至
於亡吳氏五六世¶皆得與賢士大夫游陸先生起於金
谿吳氏之族祖子孫所¶從游者多陸門之人徽菴明朱
子之學師友之盛見於今者<md:KR4d0493_SBCK_018-22a>¶猶如此則君明之所以有
聞於時者非一日之積矣君明生¶咸淳丁夘未十歲而
臨川内附學者多廢而君明亦從儒先¶生馮得一傅陽
鳯謝元禮卒業而後已居家事親與兄弟六¶人處身任
門戸之責不以貽親憂登仕君膺末疾者八年扶¶翼捧
<pb:KR4d0493_WYG_018-38a>
持寒暖旦夕無頃刻之懈母余夫人夀八十餘尤盡敬¶
愛前後爲喪無違缺待羣從子弟有教有勉伯氏仲氏
早殁¶撫其孤尤加意與人交樂稱善而不忍道其過不
妄嬉以狎¶不肆矜以驕其馭家衆無暴戾人或不足於
已有患難救之¶不爲嫌有困乏拯之不爲吝婚嫁既畢
子弟分受家務惟謹¶而其二子亦從良師而就其學業
焉既老種梅爲圃以爲歲¶寒之交人以是稱之梅隱先
生云東爲别墅以自逸幅巾野¶服無復世慮遂終身焉
<pb:KR4d0493_WYG_018-38b>
得年七十三後至元己夘七月也噫¶亦可謂備福之士
哉君明娶余氏前君十七年卒子翼孫畢<md:KR4d0493_SBCK_018-22b>¶孫女五人婿
曰同邑劉載陽臨川王文明安仁倪文藻同邑¶劉天鳯
孫男二人樂賢育賢女二人以至正壬午十一月卄¶八
日丙申葬諸大山塘予閒居於臨川之久州里之近孝
子¶慈孫有欲著其親之善者誠有所徵亦不忍違也昔
在太史¶執筆多矣中州公卿大夫士家功名爵祿之顯
非東南所可¶及然厯宋金喪亡墟墓莽蒼不復可紀或
<pb:KR4d0493_WYG_018-39a>
一再傳而名字已¶不可知每爲之興嘆今吳氏遭逢¶國
家治平遺子孫以富完安樂方進而未已殊可羨也是
以¶不厭其詳焉銘曰¶
赫赫有興寂寂無稱人將誰徵族聯世延不隨代遷保
德之¶全以靖居盈以安爲榮夀考以寧有美吳塘嘉樹
蒼蒼鄉邑¶之望貞珉嵯峨刻辭不磨昔賢已多¶
　
　
<pb:KR4d0493_WYG_018-39b>
　
　
　
　
　
　
　
　道園學古錄卷十八
