# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:17.278325
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0526-015道園學古錄-卷第十五.
<pb:KR4d0493_SBCK_015-1a>¶
道園學古録卷之十五　在朝藁十五¶
　　　　　　　　　　　　　雍　虞　集伯生¶
　　碑銘¶
　　　　嶺北等處行中書省左右司郎中蘇公墓碑¶
延祐七年二月壬戌中憲大夫嶺北等處行中書省左右司¶
郎中蘇公志道子寕父卒于京師七日戊辰子天爵以其䘮¶
歸眞定三月乙酉塟諸縣北新市郷新城原先塋之次而刻¶
石以文曰嶺北行省治和林國家創業實始居之於今京師¶
爲萬里北邉親王帥重兵以鎭中書省丞相出爲其省丞相¶
吏有&KR0278;秩兵有厚餉重利誘商費致榖帛用物輕法以懷其¶
人數十年來婚嫁耕植比於土著羊牛馬駝之属射獵貿易¶
之利自金山稱海沿邉諸塞䝉&KR0013;&KR0636;煦咸安樂富庶忘戰闘¶
轉徙之苦乆矣丙辰之冬関中猝有變未兩月遂及和林守¶
<pb:KR4d0493_SBCK_015-1b>¶
者不知計所從出人大震恐並塞奔散㑹天大雪深丈餘車¶
廬人畜壓没存者無以自活走和林無食或相食或枕藉以¶
死日未昃道無行人方是時除吏率恇怯顧慮辭不往獨公¶
受命即行曰豈臣子避事即安時耶旣至曰事孰急於賑饑¶
者明日告其長曰幕府謹治文書数實錢榖知前遇事變無¶
甚費失上下因爲姦利取且盡徒有粟五萬耳民間粟石直¶
中統鈔八百貫安從得食請急賑之大人人三斗㓜小六之¶
一即亟請于朝曰倉儲無幾民與軍俱　天子赤子賑民饑¶
將之軍興謹儲之則坐視饑者之死不得巳饑者急在旦莫¶
巳擅發願急募冨商大家先致開平沙静附近之粟别設重¶
購實邉勿惜一日之費爲經乆慮幸甚中書省以聞　天子¶
爲遣使護視賑饑且下令曰有能致粟和林以三月至石與¶
直五伯千四月至石與四伯五十千五月至又减五十千至¶
<pb:KR4d0493_SBCK_015-2a>¶
皆即給直賈運踵至不三年充實如故乃爲成法使勾稽考¶
覈參伍鉗制以相承吏守之勿敢易於是沿邉諸王多汎索¶
公持法一不予王怒使人謂公錢豈爾家物公獨曰有司知¶
給軍事非軍事誠不敢擅與且謹惜撙節非爲巳私王幸察¶
亦無以爲罪　皇子安王是之褒以衣一襲呉王亦知公徒¶
行予名馬公受而傾橐償其價和林禁酒法輕不能止中書¶
更奏重法罪至死令下三日索得民家酒一&KR0498;趙仲良等五¶
人當坐省府論如後奏公持不可曰酒非三日成者犯在格¶
前發在格後當用後法論當坐猶當用　詔書審復詳讞乃¶
奏决無敢擅殺衆不可公獨上其事中書省刑部如公言其¶
人皆得不死人知公有明决爭者悉詣公公曰我不得治有¶
司事叱遣不去卒得一言則皆服而退和林旣治事日簡乃¶
即孔子廟延寓士之知經者講說率僚吏往聽至夜分休孔¶
<pb:KR4d0493_SBCK_015-2b>¶
子廟故丞相順德忠獻王所築未成而王薨至公始卒其工¶
朝廷知公功使者往來必撫問慰勉監察御史按事至邉民¶
数百人狀公行事卓卓者数十上之御史以聞而公與同列¶
多異議代歸百姓不忍其去行至京師卒公&KR0004;以吏事爲眞¶
定守山西姚公天福所推擇旣知名轉&KR0024;山西河東道按察¶
司書吏用使者程公思廉薦爲監察御史書吏轉户部令史¶
歴樞宻院中書省椽出官承直郎中書省檢校官刑部主事¶
樞宻院㫁事府經歴嶺北省郎中終始不離吏事然皆有可¶
稱者在眞定從其尹决獄竟大旱俄雨在河東所按問無自¶
言&KR0072;者在察院從御史按事逺方能正色感愧折事令無敢¶
失職在户部從禮部侍郎髙公昉治白雲宗獄浙西白雲宗¶
強梁冨人相率岀厚貨要&KR0096;貴稍依傍釋敎立官府部署其¶
人煽誘刼持合其徒数萬淩轢州縣爲姦利不法者能爲明¶
<pb:KR4d0493_SBCK_015-3a>¶
其詿誤者出之田廬資賄當没入者鉅萬没入之良家子女¶
數百當還民間者還之閱(二/&KR0010;)五往返京師以具獄上在樞宻¶
院軍吏子孫當襲官其貧之者至十餘年不得調悉舉行之¶
天子使大臣行邉北方獨以公從有弓矢衣鞍之賜在中書¶
值尚書省立威&KR0020;赫然中書&KR0122;多從尚書辟公獨不赴泊然¶
守局如常尚書省罷分鞠其銓選不法者黜奪必以理爲檢¶
校官得工户二曹濫岀財物数千収之得吏曹官資髙下失¶
當者数十事正之在刑部能不用上官意出故犯者能卻時¶
宰欲殺盗内府金而獄未具者能出主盗吏之使盗引良民¶
者能刪治其條例以便引用者在樞宻㫁事府能辨庶弟之¶
誣其兄奪其官者揔計之盖未嘗一事苟廢其職者也然和¶
林之政偉矣我　國家&KR0004;以干戈平定海内所尚武力有功¶
之臣然錢榖轉輸期㑹工作討最刑賞伐閱道里名物非刀¶
<pb:KR4d0493_SBCK_015-3b>¶
筆簡牘無以記載施行而吏始見用固未遑以他道進士公¶
卿將相畢出此二者而已事定軍將有定秩而爲政者吏始¶
專之於是天下明敏有材智操畧志在用丗之士不繇是無¶
以入官非欲以是名家趍急用也而丗或專以善持長短深¶
巧出入文法用術数便利爲訾病者殆未盡也不然若蘇公¶
者其可以從吏起家少之哉公㓜不好弄寡言&KR0015;不妄交爲¶
吏視文書可否奉行不待請言者坐曹歸即闔門不通問謁¶
對妻子如嚴師友内外肅然好讀書&KR0057;尊信大學及陸宣公¶
奏議未嘗去左右篤於敎子餘俸輙買書遺之子亦善學卒¶
以儒成名如公志公之先趙之欒城人再徙眞定曽祖元老¶
祖誠考榮祖以公貴贈奉直大夫同知中山府事飛&KR0016;尉眞¶
定縣男妣呉氏贈眞定縣君遺事具先塋碑娶劉氏封眞定¶
縣君黒軍萬户義之孫征行百户誠之女子男一人天爵也¶
<pb:KR4d0493_SBCK_015-4a>¶
以國子髙弟授從仕郎大都路薊州判官治公䘮以禮能不¶
用浮屠者女三人適勸農司大使宫天禎次適張&KR0041;次適承¶
務郎河南行省都事何安道封㳟人孫男曰淵於是公之年¶
才六十耳雖乆服官政皆佐人無所自遂方郷用遽没君子¶
惜之銘曰¶
有肅蘇公執德不回淵嘿自持弗耀其材始時羣公好善已¶
出孰學孰耕匪求乃得得不以求氣直而昌謇謇舒舒何行¶
弗臧直道若倨不利渉丗我篤自信守以終始五&KR0122;大府位¶
卑志行四命于朝弥光以亯頟頟和城興王攸理控制朔易¶
何千萬里國人居之谷馬雲生尚莫往來矧周其情御史有¶
簡徒執以書孰害其人據義抉除天子德音元戎往布曰爾¶
從我弓馬錫予再歴其方有法有恩其人識知&KR0122;語孔文狃¶
安易撓我際其㑹以哺以繒幙府維最邉人方懷公不少留¶
<pb:KR4d0493_SBCK_015-4b>¶
見用駸駸而疾不廖炎炎弗趨寂寂弗變當爲而爲當辨斯¶
辨退而能思閉尸深居制行甚嚴動本於儒儒行吏師庶其¶
在此有書蒲堂以遺其子子能習之亦允蹈之豈惟宦成朂¶
公之私匪源無深匪流無長以承以傳在此幽宫¶
　　　　牟伯成墓碑¶
隆山先生姓牟氏諱應龍字伯成甫故宋朝奉郎知彭州贈¶
通奉大夫桂之曽孫資政殿學士正奉大夫累贈光禄大夫¶
謚清忠子才之孫朝奉大夫大理少卿巘之子也淳祐丁未¶
清忠公以國學博士言事忤時宰鄭清之去國抵呉興寓第¶
而先生生清忠公喜字先生曰翁歸稍長警敏過人日記数¶
千言作爲文章志趣髙邁清忠公以直道事理宗爲時名臣¶
登其門者一時人望先生皆得而親之丞相江公萬里參政¶
楊公棟髙公斯得端明湯公漢尚書劉公克莊至折行軰下¶
<pb:KR4d0493_SBCK_015-5a>¶
之而髙公薦之&KR0057;力此先生之始年也先生當以丗賞奏京¶
官輙譲其族父諸弟而咸淳辛未擢進士第時賈似道持國¶
柄欺上罔下妄以伊周自儗衆口和附因欲致先生乃好謂¶
馬相廷鸞曰君故與清忠游仐其孫踐丗科誠難能幸見之¶
當處以髙第先生拒之不往見及對具言上下内外之情不¶
通國&KR0020;危急之狀考官異之而不敢置上第調光州定城尉¶
人或惜之先生曰昔吾祖對䇿以直言忤史弥逺得洪雅尉¶
仐固當爾無愧也沿海置司辟爲属未幾以心疾乞告歸養¶
而宋亡矣故相留公夢炎事¶
丗祖皇帝爲吏部尚書以書招先生曰苟至翰林可得也先¶
生不答留尚書愧之旣而家益貧稍起教授漂陽州遂以上¶
元縣主簿致仕此先生之歴官也先生之母鄧夫人故太史¶
李公心傳外孫也先生猶及見太史毎接語終日而先生史¶
<pb:KR4d0493_SBCK_015-5b>¶
學端緒自此始太理公前　國亡時巳退不任事至是益不¶
出父子之間計論經學以忠孝道&KR0105;相切劘&KR0002;師友然自大¶
官顕人過呉興者必求太理公拜床下得一言而退終身以¶
爲榮而先生以元子侍左右見者感服一以爲師表焉其於¶
經皆有成說門人不能盡傳行於丗者五經音攷&KR0002;干卷而¶
巳先朝文獻淵源之懿日以曠逺時人無能言者或妄言以¶
自詭輙牽合無據先生道其官簿族系月日郷里如指諸掌¶
盖非直其強記如此亦故家習熟見聞而然也其爲文沛然¶
&KR0002;江河之决不極所至不止時人以爲似眉山蘇氏此先生¶
之爲學也先生簞瓢屢空不以介意門生故人或有餽苟非¶
義不受與人交樂易眞實不以矜厲爲容談&KR0015;傾倒援引根¶
據不見涯涘居呉興三丗矣而風致猶故郷自號曰隆山先¶
生示不忘其故云此先生之爲人也先生娶楊氏奉直大夫¶
<pb:KR4d0493_SBCK_015-6a>¶
知邵武軍恪之女先先生五十二年卒再娶程氏朝奉大夫¶
將作監繩翁之女楊程皆眉山詩書故家也男子五人必逺¶
必大必逹必勝必昌其三人早丗仐必逹必勝在勝程出也¶
女三人長適蘄州路敎授陳琛次適建寕路知事雲謙次適¶
殷天錫先生卒於泰定甲子三月享年七十有八歳以是年¶
五月乙酉塟于湖州烏程縣三碑郷兊山之原此先生之終¶
也前先生之卒一年某始免先太史䘮省墓呉門先生手爲¶
書命其弟以其門人郷貢進士陳潤祖所述平生來告曰子¶
之言可信于丗盍及我時爲我著小傳某承命不敢當將詣¶
呉興拜先生㑹有　國史之召不果泰定二年冬程夫人之¶
弟江山縣尹晋輔以先生之子必勝書來請兵爲碑銘曰先¶
生之志云某惟家丗仁壽與先生同郷里門户略相望先生¶
少先大史一歳耳先生幸不鄙棄托之以言是有以處某矣¶
<pb:KR4d0493_SBCK_015-6b>¶
其敢以固陋辭雖然僅能書所得而知先生者庶其可信也¶
其不知者固不敢言言固不信矣後之君子信其所可知則¶
其未盡知者可推見矣故爲鉻曰¶
學孰爲博宝藏有作運化叅錯掇拾偏駮欺丗之怍文孰爲¶
雄江漢之東浩浩不窮&KR0024;苴弥縫嘻嘻粗工有餘而藏不足¶
而張我懷先生豈私其郷斯文有傳百丗不誣銘以信之不¶
其逺乎¶
　　　　桐郷阡碑¶
故贈某官封馬公某以大德五年守光州有惠政後官閩中¶
以皇慶二年卒嘱家人曰光吾桐郷也我死必葬渚其子祖¶
常奉䘮北歸至於光塟焉表之曰桐郷阡云某與祖常嘗在¶
太史故屬某識之按公家丗歴官行事月日巳具神道碑此¶
獨著其係光者以示光之人焉&KR0004;金人侵宋江南宋踰淮設¶
<pb:KR4d0493_SBCK_015-7a>¶
関塞列保障而金之窺光者自陳州出宛丘新息坦途千里¶
無天險可恃故光之不得寕居者垂二百年毎兵至郡豪輙¶
率其衆走保金剛山須事定然後敢出是以國家旣盡有宋¶
地且七八年始知出降而光得以成州然畊者不足周其土¶
來占田籍者皆四方之人也仁人君子固亦䀌然重有感於¶
斯巳夫方是時公以有爲之才撫新集之衆甫及三年而自¶
信夫千古之託豈偶然哉惜乎舉措之微有不&KR0023;盡知者矣¶
獨聞在郡時有請歳稅光畆出粟十萬者公力持之卒不征¶
光人掇茶山中以爲飲運司行茶法江南歳有吏索光人脅¶
重賄山谷之民&KR0057;病公卒懲之使不敢復至乃立學官而躬¶
教之謂司馬公寔生是&KR0022;家而奉祠示之德行規以革其頑¶
鄙&KR0002;此者光人之所以思公而公亦以自信者與昔人之所¶
謂桐郷者良由是噫計公之去光而歸塟至于今乆矣昔爲¶
<pb:KR4d0493_SBCK_015-7b>¶
公民者少者壯而壯者老矣父兄長者亦有以詔其昆弟子¶
孫巳乎今天下日巳治平光爲内地取賦有恒制民生無與¶
乎外事地力完而生物敏資用給足然道非賔旅所通出無¶
車馬貨財之交無所耗乎華靡民之易治益愈於昔國家法¶
令脩明擇吏謹審代公而治者其蹟可数也欎乎兹阡豈直¶
係光人之思哉理吾光者可以有所覧觀矣馬氏本西北貴¶
族由兵馬死事號曰馬氏而光之有馬氏自公始祖常進士¶
髙第爲代聞人諸弟&KR0002;子相継以文學入官來者未可量也¶
故特著之以俟夫考丗徴德者是亦光人之志也¶
　　　　户部尚書馬公墓碑¶
丗祖皇帝之&KR0004;㧞用豪桀恒出其望外天下旣平思與民休¶
息乃定制立則俾守其成非積歳時習故事者不尚也¶
成宗皇帝数十年間遵以勿失故吏治無大變易民庶宴然¶
<pb:KR4d0493_SBCK_015-8a>¶
可謂極盛者矣方是時公卿大夫往徃深沈敦厚有大山喬¶
林之意若尚書馬公温㳟在躬樂善不倦政本於學退然若¶
不能者仐其可得見乎公諱煦字得昌姓馬氏大父信贈太¶
中大夫輕車都尉扶風郡伯夫人兩薛氏並贈扶風郡太君¶
父公和磁州提領&KR0134;農官贈正議大夫輕車都尉扶風郡侯¶
妣劉氏贈扶風郡夫人&KR0004;馬氏居磁之滏陽不知岀次至勸¶
農公以能官見推於時而弟天&KR0185;方治書御史府一門之盛¶
巳著州里外家劉氏&KR1341;蓞有異花或以爲瑞徵而占之曰是¶
當在其女子之子其後公與其兄河南提學曙國子助敎昉¶
從郷先生大鹵楊震亨學並爲聞人而丗遂以爲傳信矣公¶
以至元&KR0004;&KR0024;大司農史轉辟御史臺&KR0122;十五年拜行臺監察¶
御史秩滿僉江西提刑按察事二十二年除荆湖行省貟外¶
郎改廬州同知二十六年除江淮行省理問官二十八年除¶
<pb:KR4d0493_SBCK_015-8b>¶
江西行省郎中元貞元年改山南廉訪副使二年行泉府卿¶
大德三年拜户部侍郎四年遷中書左司郎中六年出守濟¶
寧至大元年移守湖州三年召拜刑部尚書延祐三年以户¶
部尚書致仕入官四十年凡十四遷自奉議大夫至正議大¶
夫八進秩治績之著不可勝紀其&KR0057;関民事者可書以傳焉¶
在行臺時湖廣省臣托俘虜之籍私孥其人萬家無所詣愬¶
官亦莫敢正公按還之爲民時軍事未盡息江上運輸方急¶
督運者怙恣輙匿粟五萬斛自入而以風水爲解公抉而奪¶
之還付吏江西之民吉州&KR0057;號富庶爲吏者縱欲以求&KR0023;民¶
不堪命俗尚氣常百計求直因得善訟之目實由貪殘迫之¶
非素然也公行部劾治其暴横者監州一人而親至學校禮¶
其&KR0132;舊與爲賔主進子弟而教之風化丕革　朝廷以内附¶
旣畢大料民新版籍自淮至於海隅不知奉行民多驚擾公¶
<pb:KR4d0493_SBCK_015-9a>¶
在廬州令其民家以紙䟽丁口産業之實掲門外爲之期遣¶
吏行取之即日成書廬民獨不知害佐江西幕時值行省復¶
爲中書盡去尚書舊吏獨留公一人其所部郡擇民甲户主¶
倉庫民新附不識法又恇怯不任事率爲吏卒攘竊及歳滿¶
必破家殺身至其子孫不能償毎受更有司擅爲上下與奪¶
而尚書省治財急害&KR0057;甚公曰冨人狃安豢寕知官府不敗¶
何待此爲患無巳時當用精強吏代之遂爲定式倉庫無闕¶
事吏更以勞賞進用至于仐便之時民旣又以叛告大家者¶
長吏爲震動而告者賄民幸亟捕治之公持不可曰叛當有¶
物色蹤跡遽以一言大索比得實已破家非一人矣白遣所¶
信吏往察果妄坐吿者如法此二者江西人言及之猶感公¶
不忘也守済寕時有重車過済州橋橋危馬逸車下注有婦¶
人行不及避死輪下有司論御者辟公曰此無殺人意釋之¶
<pb:KR4d0493_SBCK_015-9b>¶
徒責金以給塟其在湖冨商有傭舟師至他郡者溺死或嗾¶
舟師妻訟商殺其夫兾得賄商不與又不賄吏吏誣商成獄¶
又有二人同市飲者後三日其一人死旣塟或訹死者子訟¶
同飲者同飲者不賄吏吏亦誣之成獄公一見皆釋遣而豪¶
家毆人至死納井中以溺聞吏成其獄公曰無溺狀訊之得¶
實遂竟之其精敏平&KR0098;&KR0011;如此冨家私田跨縣邑貲無筭援¶
結大官貴人如平交氣&KR0020;出守令上逺甚析其户役爲数十¶
其等在最下賦役常不及已而中下户反代之供輸莫敢何¶
問公因買絲之役㑹而均之遂無所逃鄰郡多法焉胡安定¶
先生墓見奪於何山浮屠公遷之髙原而祠之置守冡二家¶
徹&KR0075;祀二百區興學校築塘濼嚴保伍懲豪縱蠲煩擾皆有¶
成法二郡之民思之不减於江西矣是故荅刺罕公之爲相¶
也病選法之滯公適左司攷歴代典故白之深爲丞相所敬¶
<pb:KR4d0493_SBCK_015-10a>¶
重至遣其子仐平章脫完公禮之以爲吏師在户部時¶
天子遣使分道問民疾苦公持節河東舉措廢置緩急先後¶
號爲得体於是朝廷屬意大用公而公益自信乆矣一揔大¶
司宼不得行其志而去遂終厥身豈不惜哉然公於讀書&KR0057;¶
深於易老子常自號&KR0026;復道人大行之麓有神麏山者泉石¶
幽勝公旣歸遂日與門生羽人息游其間不以富貴往事介¶
意其所存固非人所盡知者矣不然公之所能至豈不足如¶
他人哉而時之人卒敝於丗故視神麏之樂不能以彼易此¶
者多矣公又何憾焉公以延祐三年卒年七十三娶彭氏先¶
卒又娶夾谷氏皆扶風郡夫人四子皆早丗用從孫某爲後¶
用公䕃爲某官女一適侍儀舎人賈某馬氏之塋始在郡西¶
南陽城里今塟屯川者自公始　後幾年爲泰定二年立碑¶
神道賈某始來求爲銘銘曰¶
<pb:KR4d0493_SBCK_015-10b>¶
神麏之陽&KR0493;流洋洋有燁馬宗丗爲之望望之儗儗有梓有¶
&KR0142;桓桓勸農侃侃御史爰曁中書中外踐更冝秉國均以究¶
其成善止弗蹶亦未期耋有緌瓊纓臨㵚以㓗軒軒乗車没¶
齒走趍孰不懷郷有其幾餘思表令德勒辭比事匪孫子是¶
遺用憲國士¶
　　　　洛陽楊氏先塋碑¶
承務郎中書刑部主事洛陽楊益謂　國史虞某曰北邙之¶
北有重岡蜿蜒嶞爲袤平曰杜村之原者古溝四周漲潦溢¶
流注合于&KR1481;南溝之瀦渟&KR0386;深碧有龍居之歳旱不竭郷人¶
禜焉我先塋實臨之溝外有道車徒所經束隴南阜隱&KR0002;城¶
郭西獨虚敞風氣宣通宅是奥區二百餘年矣曽大父仕金¶
爲中原酒使金亡酒使殁兵中兄弟五人逃難莫知所之獨¶
大父自平陽得歸奉先塋大父之䘮先人以爲兆域雖存丗¶
<pb:KR4d0493_SBCK_015-11a>¶
次不可考懼昭穆失序則無以妥先靈也旣卜地塋西以塟¶
大父而別立石以表故塋未果先人殁祔塟大父之次自有¶
誌太史其爲著故塋之銘以成益先人之志子孫雖散處他¶
郡歸而猶有考焉則益之願也按中京君諱德全平陽君諱¶
儀字子儀諱庭實字獻卿者故南陽府判官益之父也益方¶
正有才器歴仕風憲在朝爲名士方見進用盖其所積者逺¶
且厚於此可見故爲之銘曰¶
北邙之纍纍&KR0006;何千百年披榛㝷丘&KR0006;孰無故先徙死不還¶
&KR0006;言遭変迁旣歳復治&KR0006;楊氏之阡往者莫紀&KR0006;知者三傳¶
有子立朝&KR0006;孫曽以延時平丗逺&KR0006;文存石堅¶
　　　　國子助教李先生墓碑¶
東明李先生爲國子助教時某後至與先生爲同官先生所¶
居齋諸生多年長豪俊之士先生朝夕授之經&KR0548;欵有程方¶
<pb:KR4d0493_SBCK_015-11b>¶
重純篤授業者知以質行爲貴某少先生十餘歳嘗觀其不¶
可及以自勵方是時故平章政事髙公昉故翰林斈士元公¶
明善皆先生郷里雅敬先生而髙氏又與先生家連婣二公¶
赫然用事于朝先生歳時往來之外未嘗有所私謁處士張¶
子素好立竒行自表樹瓠冠布衣刺口言天下亊常傲視一¶
坐人亦少先生数歳先生以郷里待之甚勤至子素益加敬¶
愛嘗從駕上都分教諸生之在&KR0043;衛者比還中道驛吏告乏¶
馬以牛車進先生食巳攝衣升車無一言驛吏更相誚以爲¶
不當靳長者而從者亦愧服先生居成均五六年有傳其子¶
好文所著古文数十篇至　京師故御史中丞張公養浩與¶
元公皆以文斈自任一見驚異即列薦之于　朝先生慨然¶
曰斯文之事属諸吾兒可也至治末集自江南召還則先生¶
巳去丗而好文登進士第歴史舘成均奉常復得爲同朝集¶
<pb:KR4d0493_SBCK_015-12a>¶
見其深靖有學未嘗不歎先生之有子焉好文來言於集曰¶
昔先君子之在朝也招撫府君之墓得姚文公爲之銘鄆城¶
府君之墓得閻文康公爲之銘先&KR0002;子殁而諸老盡矣同居¶
成均者惟子在焉敢請銘集誠不敢附二公之後而與先生¶
父子厚善其敢辭按李氏丗居單州諱訪金義軍提控生子¶
聚金亡徙大名之東明大帥阿术魯版授軍民招撫使生庭¶
玉鄆城令先生第三子也諱鳯字翔卿一字舜儀㓜嗜斈休¶
沐不廢從郷先生孫曼慶斈詩乆之曼慶謂先生曰詩吾無¶
以加子矣其爲義理之斈乎先生迺屏絶金末律賦舊習而¶
究伊洛之遺書寒暑不&KR0520;嘗鬻粥未熟而臨卷有得不知釜¶
之焦也&KR0004;從太史氏測景陽城留居嵩頴間讀書三年而後¶
歸爲郡斈鄆城病還東明逺近斈者從之常以百数稍遷廣¶
平斈正大德丙午始除國子助教在官兩考餘有司以常格¶
<pb:KR4d0493_SBCK_015-12b>¶
除臨朐主簿到官未乆即去之延祐丁巳八月己酉終於家¶
年六十有四以好文貴贈從仕郎郊祀署丞加贈奉議大夫¶
太常禮儀院判官驍&KR0016;尉追封東明縣子夫人王氏故太醫¶
院使康懿公安禮之從子也通經史善相其夫教其子以有¶
成&KR0004;封宜人加封東明縣太君就養　京師安貧而篤於禮¶
至順二年十月甲子卒年七十有七子一人好文也女適王¶
思柔孫三人沭浚潞女孫二人皆㓜好文奉母䘮還東明將¶
以三年三月丁酉合葬先生夫人于黄頭里之先塋先生雅¶
好岩壑而所居逺於山得竒石積諸齋前以爲山日對之吟¶
諷先生著書甚多而不甚存藳所存者有詩数百篇曰西林¶
集西林先生所居也銘曰　先生之容欎乎山嶽之蒼蒼先¶
生之懷浩乎河海之泱泱用位不多歛而歸藏子以文興于¶
先有光我表西林永思不忘　︻道園學古録卷之十五¶
