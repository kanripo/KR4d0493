# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:17.509272
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0526-020道園學古錄-卷第二十.
<pb:KR4d0493_SBCK_020-1a>¶
道園學古録卷之二十　在朝藁二十¶
　　　　　　　　　　　　　雍　虞集伯¶
　　墓誌銘¶
　　　　祝夫人墓誌銘¶
爲老子之法者歳以其徒從大駕上都丙午之秋獨先馳還¶
于京師者玄&KR0283;也玄&KR0283;行踵門而來謁願有求焉余見其蹙¶
然而瘠疑不&KR0011;夫爲其道者其郷之士有友於余者爲之請¶
曰玄&KR0283;之母是饒州安仁縣周綵衣氏之裔國賢之女祝君¶
泰來康叔甫之夫人也其歸康叔也年十六舅姑始安其養¶
以老康叔在宋末嘗一起家教授鎭江終不行自爲精舎以¶
居學者賔客之屦滿戸外酒食之饌不以貧過儉母必親之¶
敎其長子敬中以儒術丗其家三孫矣敎其女以嫁于鄧椿¶
氏成家矣盖後康叔二十四年而卒享壽七十有八年玄衍¶
<pb:KR4d0493_SBCK_020-1b>¶
爲道士逺遊者母志也母卒以正月玄衍聞訃以六月將葬¶
以戊申之四月求墓之鉻于京師以歸者兄命也墓在崇義¶
之荷塘山其郷也康叔之舊墓土䟽而善圯今故遷而合之¶
也祝氏丗次在康叔之志玄衍之求者其母之志之銘也虞¶
某曰悲夫人之於其親也忍百里之行於旦莫而有待於予¶
言也予何爲拒之而無以慰其瘠也銘曰¶
玄雲渰&KR0006;將雨鶴刓距&KR0006;抷土有子歸&KR0006;藏母窈窈&KR0006;碧山¶
坎幽&KR0006;及泉夫子往&KR0006;二十四年卒同歸&KR0006;從以遷噫靈祗¶
&KR0006;孔阜相禁呵&KR0006;有道逝勿毀&KR0006;永乆¶
　　　　頴川夫人黃氏墓誌銘¶
撫崇仁陳君德敬之妻曰黃夫人諱斯崇其先豫章人故宋¶
吏部尚書諱疇若之曽孫女巽園先生公僅之女也其歸陳¶
也是爲故朝請大夫知融州兼本管安撫諱元晋之孫婦湖¶
<pb:KR4d0493_SBCK_020-2a>¶
南節度推官同祖之子婦也陳氏自安撫以進士起家宰贑¶
倅長沙守融爲邑望族我先從祖亡姑爲之配封宜人有二¶
子節推其長次爲江西運幹諱懷祖無子節推之子長曰將¶
仕郎舉孫次曰㦛孫是爲德敬爲運幹後德敬方弱冠當宋¶
始亡陳氏故大家不足以勝新附之重役困迫有甚編庶節¶
推爲德敬求婚猶必擇詩書令族是以夫人歸焉敬戒如禮¶
宗姻咸恱相德敬承節推之䘮嬰家務於搶攘之際竭營辦¶
以足官逋斥簮珥以嫁&KR0012;妹歳時&KR0021;祀親戚&KR0159;吊未嘗䟽闊¶
德敬故昇平公子好賔客輕貨財不以時異事殊爲意而家¶
幾毀焉夫人左右彌縫&KR0024;苴遺缺終德敬之丗旣老益以勤¶
儉自勵掇拾遺餘家用小康生子曰宗諶以節推遺命爲將¶
仕後抱從子宗紀以爲己子一門之間母子兄弟藹如也盖¶
夫人昔間訓于家庭舊矣其族自&KR0031;并分居今富州之沇溪¶
<pb:KR4d0493_SBCK_020-2b>¶
宗人甚衆至尚書公貴顕詩書文獻大聞於丗至巽園数傳¶
矣遭丗變不能安其郷來就夫人以居峩冠褒衣動止嚴正¶
口不道非法之言身不交凡近之友寕受躪藉攘敓略無争¶
報之意讀書以自怡賦詩以自見雖以慷&KR0099;係之而無悶是¶
以夫人爲女爲婦居兩大家而有足稱道者云其生也以宋¶
寳祐丁巳八月二十九日其歸陳也以大元至元庚辰之冬¶
其殁也元統甲戌之正月&KR0004;四日仍改至元之二年歳在丙¶
子十一月壬申日宗諶等葬諸長安郷四都貴窟祔葬德敬¶
之兆德敬用江西帥檄爲崇仁江夏廵檢旣而棄官不復仕¶
宗諶之子二人長某次某女五人某宗紀之子三人長曰某¶
次曰某㓜曰某女二人集大父尚書雍侯旣出蜀以宜人之¶
歸陳也過兹邑而因寓焉至於今五世矣是以宗諶等求銘¶
焉銘曰¶
<pb:KR4d0493_SBCK_020-3a>¶
貴窟之阡陳氏繇興其興降升夫人丗家人門寔稱寕魄于¶
兹趾美來徴¶
　　　　史氏程夫人墓誌銘¶
眉州青神史氏有母曰程夫人者諱念賜君之妻而光之母¶
也夫死子㓜夫人守節自誓以撫育其&KR0012;㑹國朝以金始亡¶
將併力於宋連兵入蜀蜀人受禍慘甚死傷殆盡千百不存¶
一二謀出峽以逃生夫人亦將携其&KR0012;依鄰人家翁走東南¶
取黃金嚢而繫諸腰且行遇掠兵大至即竄身㐲林間俱伏¶
者兵盡驅以出列坐地上擬以白刃曰有金者免殺有鄰嫗¶
先免過夫人勉夫人速出金兾不死夫人曰金亡蹔不死耳¶
吾兒無資以逃終必偕死吾死而金在幸以活史氏&KR0012;嫗歸¶
幸語吾兒來求尸取金兵從夫人求金夫人辭無金遂見殺¶
嫗求&KR0012;兒告之明日掠者退鄰人父老以其&KR0012;輿襯求得之¶
<pb:KR4d0493_SBCK_020-3b>¶
即歛以瘞偶值善&KR0030;者爲象其容貌而題之曰史光母程氏¶
以嘉熈戊戌十月二十七日死于兵難年五十四遂&KR0018;之而¶
東至湖州止焉光時年十三耳今湖州有史氏自光始云泰¶
定四年三月　孫台孫來京師以先丗郷里之舊來告曰史¶
氏之有後於湖則我先曽大母以死易之也今九十年矣昔¶
大父猶有望於西還申其情事卒不可得而先人當内附之¶
後亦未遑於紀述顧以属台孫焉代易事乆日就湮没從事¶
於浙東帥幕嘗以告諸國史四明&KR0061;公幸旣爲之立傳矣而¶
台孫之志有未盡焉唯曽太母之䘮旣不復可知其處請刻¶
木象神具衣裳葬諸湖之新塋或曰葬以藏體魄也象而藏¶
之殆不可然則立石先大夫之墓具載夫人之事以示子孫¶
傳來丗或曰其可也請徴文於子某感其言爲叙其次而著¶
之史氏自唐吏部侍郎儼從僖宗&KR0273;蜀因家于眉州其墓在¶
<pb:KR4d0493_SBCK_020-4a>¶
青神再興院之里族大多&KR0139;人而程亦眉之故家各族念賜¶
君歴官行事生没歳月無可考徴而光之居湖也稍長痛家¶
丗之禍感母氏之志歳時西望輙悲痛不自勝見者爲之垂¶
涕於是勇自植立遂以武科奮積官武翼郎浙東兵馬都鈴¶
轄娶閔氏二子曰圭文故宋舉進士脩職郎瑞安府司户參¶
軍至大間將教授平江之嘉定未上而卒曰璋文早丗圭文¶
之㓜也聞母之有疾痛不忍聽更以燼&KR0353;左右臂以代痛母¶
疾止乃巳後武翼嘗病累月視藥未嘗觧帶病亟哀號祈天¶
願以巳壽益父夢或告巳曰感爾孝念予三齡武翼果又三¶
年乃終娶陳氏子男三人台孫歴浙閩兩帥幕今爲某官介¶
後璋文由舶司幕長將改除喜孫業進士女二人皆適令族¶
而孫男子六人女二人以次名之曰淵源澄清&KR0243;澤深演盖¶
有所識也自武翼以下墓於烏程三碑郷之郟山三丗矣而¶
<pb:KR4d0493_SBCK_020-4b>¶
其表首著程夫人事云銘曰¶
郟山之原隱何隆隆誰其有之自蜀來宮一燼之微三傳彌¶
豐原厥保存有母之功酌義就死言何從容知有史&KR0012;不知¶
有躬體則禅續思無終窮精神不亡來依來從凡爾子孫罔¶
不敬共去之千古猶髙古風¶
　　　　史夫人改葬誌¶
史夫人虞氏之殁也葬鄞縣翔鳯郷鍾奥夫人之子晋伯以¶
其父承務君之命來属某叙其家丗年月以銘其墓文成故¶
翰林學士承㫖魏國趙文敏公書其題矣未及刻石而晋伯¶
之子公&KR0039;公黙相継殁或謂晋伯曰先親之體魄弗寕則後¶
嗣傷焉今鍾奥之藏深僻絶人迹風氣弗完神靈殆弗妥也¶
盍改諸晋伯貧未能也㑹阮氏壻來宰鄞婉伯從其夫以來¶
見晋伯之以是爲&KR0104;也則曰先夫人於我兄弟&KR0057;鍾愛敢不¶
<pb:KR4d0493_SBCK_020-5a>¶
用吾情乎晋伯涕泣不忍言婉伯曰此吾責也吾聞髙祖齊¶
國公與髙祖妣戴夫人在辨利寺形勝處也吾家嘗食其澤¶
焉子孫爲兆以從塟於元祖礼也舎是弗圖可乎晋伯曰是¶
不肖&KR0012;之志也婉伯請於其夫出財以相其凡役伐石築亭¶
購旁近山林以附益之遂以天暦巳巳十二月庚寅改葬其¶
處旣竣事乃以書逹京師命某書改葬之故且曰昔吾母之¶
存也吾妺爲吾養吾母之疾也吾妺爲吾醫吾母之殁也吾¶
妺助我克成其䘮墓處弗利而改葬也又悉出於吾妺氏夫¶
婦之力晋伯不孝齒髪日以變而嗣息淪没望其稍有立者¶
㓜子公壽而巳不及此時求子一言以識先親之終始以表¶
吾妹之所以相&KR0051;伯之不及者後之人何所聞之哉某聞其¶
言而悲之故歴叙其事俾刻墓碣之隂且使惇於親爱者有¶
所&KR0026;感焉至順三年七月朔具官虞某記¶
<pb:KR4d0493_SBCK_020-5b>¶
　　表¶
　　　　王伯益墓表¶
皇&KR0159;癸丑二月甲子王君伯益卒於京師客舎治書侍御史¶
趙敬父翰林直學士元復&KR0004;同知彰&KR0159;使柳唐佐皆出錢合¶
所與相知者之&KR0608;授其妻之兄兾州知事莫正巳使治其䘮¶
五日始克歛而殯於城南僧寺其友楊載杜本訪其平生所¶
爲詩文傳之又爲作畫象賛及著哀詩&KR0152;之舉其&KR0012;迪&KR0024;國¶
子生踰月其弟自大名走京師謀歸其柩將以某年月日葬¶
之某地其先瑩也載本又謂某爲文表其墓令後人知爲吾¶
伯益所藏云伯益名執謙大名人生数歳入郷校旬月中巳¶
能習盡羣兒所讀書問難其師其師爲絶席引寘坐側羣兒¶
無敢與並因勸其父某送詣郡學未数月又絀其同舎生如¶
郷校及長其父資之游京師時中書平章卜奕木翰林承㫖¶
<pb:KR4d0493_SBCK_020-6a>¶
唐公有重名當丗以人材爲巳任一見伯益皆曰竒材也不¶
敢以進用常秩浼伯益將言於上擇館閣&KR0278;重地薦之乆之¶
不得如二公志尚方符寳典書滿三年當得四品官即以伯¶
益爲符寳典書三年竟不得四品官二公相&KR0071;去丗無爲伯¶
益言者柳唐佐爲言於張子有平章平章事隆福宫最貴近¶
而雅好文士禮伯益爲上客留署其府爲徽政院照磨調眞¶
定録事陵州判官改將作院照磨伯益皆漠如也徒日與彰¶
德田&KR0283;師孟河間李京景山済南張養浩希孟飲酒賦詩爲¶
神交時人望見之皆以爲古仙異人兾一得遇待爲幸閻承¶
㫖時在翰林謂人曰吾聞伯益&KR0256;供奉翰林苟有意幸得見¶
之伯益不屑也後十餘年始爲翰林應奉文字承務郎同知¶
制誥兼國史院編脩官然伯益竟止是官年才四十八悲哉¶
伯益身長不過数尺不冝&KR0016;馬遇好友即提杖出門竟日去¶
<pb:KR4d0493_SBCK_020-6b>¶
不返顧語妻子以爲常始來京師用橐中金不識記数及貲¶
盡益困至終身亦不以介意於書無不讀於人物治道政術¶
甚明白而未始以辯博自雄遇人無賢不肖皆驩然無閒而¶
胷中了不可混長年京城居而所以爲詩簡澹蕭逺如在山¶
林不與人接者常謂人曰吾知呉楚多瑰偉竒絶者當委身¶
往遊乃稱吾意耳楊載曰然誠廣伯益以山水之勝視陳子¶
昻李太白未知何如盖伯益之詩㫖意不迫於事物而律法¶
深穩合古作故識者以載爲知言伯益嘗學修金丹求神仙¶
又嘗深坐黙究爲禅定雖莫竟其所至然灼不爲外境無疑¶
矣杜本曰伯益人品極高去丗人巳逺當得大徹豈不偉欤¶
惜乎年不待之也未卒前一夕猶與客飲酒人家莫歸坐閱¶
按上書夜且半妻孥頗察其有異召醫未至伯益忽拊几却¶
卧不復言禁鐘不盡一聲趍喚楊載杜本來而復暝嗚呼若¶
<pb:KR4d0493_SBCK_020-7a>¶
伯益者豈非古之所謂超邁不群者耶方伯益在歛某往哭¶
之見唐佐語莫知事曰莫夫人何以爲生㓜女若爲得所歸¶
弱子若爲得所長感&KR0099;出涕&KR0013;面毅然以爲巳事一坐皆欷¶
歔不能仰視是以莫知事治棺槨後極堅緻理其家&KR0057;備此¶
皆有古道非常人所可及嗟夫&KR0026;伯益之得於人如此則伯¶
益之所存可信巳烏乎是爲表¶
　　行狀¶
　　　　翰林學士承㫖董公行狀¶
公諱文用字彦材眞定路槀城縣人元帥公第三子也公生¶
十年元帥公死王事于歸德母李夫人治家嚴伯兄忠獻公¶
文炳教諸弟有法公内承家訓而外受學侍其先生軸故學¶
問早成弱冠以詞賦試中眞定時以眞定槀城奉　莊聖太¶
后湯沐歳庚戌　太后使擇邑中子弟來上公始從忠獻公¶
<pb:KR4d0493_SBCK_020-7b>¶
謁　太后和林城¶
丗祖皇帝在潜藩命公主文書講&KR0003;帳中常見許重癸丑¶
丗祖以　憲宗皇帝命自河西征雲南大理忠獻公在行¶
公與弟壽國正獻公文忠先在軍中督粮具賛軍務丁巳¶
丗祖令授皇太子經是爲北平王雲南王也又使爲使召遺¶
老於四方而太師竇公黙左丞姚公樞鶴鳴李公俊民敬齋¶
李公冶玉峯魏公璠偕至於是王府得人爲盛己未¶
丗祖以　憲宗命取宋公發㳂邉&KR0041;古漢人諸軍理軍需¶
將攻鄂州宋以賈似道吕文德將兵抗我水陸軍容甚備九¶
月　丗祖臨江閱戰忠獻公請曰宋恃江爲險兵力厚法當¶
先之奪其氣臣請先公與正獻公固請偕行　丗祖親科甲¶
胄擇大艦授之乃率敢死士数十百人鼓棹疾呼奮進直薄¶
南岸諸軍亦争進宋軍來赴&KR0062;三合三敗之公乗小舟歸報¶
<pb:KR4d0493_SBCK_020-8a>¶
丗祖　丗祖方駐香爐峯因䇿馬下山問&KR0062;勝狀則扶鞍立¶
起竪鞭仰指曰天也即賜巵酒使主帳下&KR0043;衛且命傳令他¶
帥曰今夕母飲酒毋觧甲明日將圍城旣渡江㑹　憲宗崩¶
閏十一月師還庚申¶
丗祖即皇帝位建元中統公持詔宣諭邉郡且襗諸軍充侍¶
衛七月還朝中書左丞張仲謙宣撫大名等路奏公爲左右¶
司郎中二年八月佩金符以兵部郎中參議都元帥府事三¶
年山東守臣李璮叛據済南從元帥闊闊帶統兵伐之五月¶
而克其城璮伏誅山東平元帥卒公還都元帥阿术奉詔取¶
宋召公爲属公辭曰新制諸侯揔兵者其子弟勿復任兵事¶
今伯兄以經畧使揔重兵鎭山東我不當行帥曰潜邸舊臣¶
不得引此爲&KR0003;公病不行五年改元至元之歳也上曰董¶
某安在年始壯不使爲國効力今安在召授金符爲西夏中¶
<pb:KR4d0493_SBCK_020-8b>¶
興等路行省郎中中興自渾都海之亂甫定民間相恐動竄¶
匿山谷而省臣方入奏同僚不知所爲公曰吾死不可以去¶
此宜鎭以静乃爲書置通道諭之然後粗安始開唐來漢延¶
秦家等渠墾中興西凉甘肅&KR0050;沙等州之土爲水田若干於¶
是民之歸者户四五萬悉授田種頒農具更造舟置黄河中¶
受諸部落及潰叛之來降者時近属貴人曰只必鉄木兒者¶
鎭西方其下縱横需索旁牛不可㑹計省臣不能支公坐幕¶
府輙面折以國法其徒積忿譛公貴人怒召使左右雜訊之¶
意叵測公曰我　天子命吏請得與　天子所遣傅貴人者¶
辨　天子所遣傅貴人者中朝舊臣嘗事莊聖太后來詰¶
問公不承貴人㫖意狀公曰我漢人生死不足計我所恨者¶
仁慈寛&KR0073;如貴人以重戚鎭逺方而其下毒虐百姓凌暴官¶
府傷貴人威名於事體不便因僂指其不法者数十事詰問¶
<pb:KR4d0493_SBCK_020-9a>¶
者驚起去白貴人即召公謝之曰非郎中我殆不知郎中持¶
此心事朝廷冝勿怠自是譛不行而省府事粗立二年入奏¶
經畧使冝還以上㫖行之中興遂定三年行省罷還京師命¶
公爲中書省左右司郎中辭之五年立御史䑓授公山東東¶
西道提刑按察副使以仲兄右衛親軍千户文蔚卒不及赴¶
八年立司農司授公奉訓大夫山東東西道廵行&KR0134;農使十¶
一年三月加朝列大夫&KR0134;農使如故山東中更叛亂多曠土¶
公廵行&KR0134;勵無間幽僻入登州境見其墾闢有方公爲詩表¶
異其守移刺今刻石在州治於是列郡咸&KR0134;地利畢興五年¶
之間政績爲天下&KR0134;農使之最十二年丞相安童公奏公爲¶
中順大夫工部侍郎代紇石里石里者阿合馬私人也其徒¶
閒安童公罷政即使鷹監奏曰自紇石里去工部侍郎不給¶
鷹食鷹且瘦死矣　上怒趣召治之因急建公入見　上望¶
<pb:KR4d0493_SBCK_020-9b>¶
見曰董某顧爲爾治鷹食者耶置不問别令取給有司阿合¶
馬知不可譛十三年出公爲少中大夫衛輝路緫管兼本路¶
諸軍奥魯緫管佩金虎符郡當要衝民爲兵者十九餘皆單¶
弱貧病不任力役㑹&KR0004;得江南圖籍金玉財帛之運日夜不¶
絶于道警衛輸輓日役数千夫公䀌然&KR0104;之曰吾民弊矣而¶
又重妨穡事殆不可廼從轉運主者言郡邑胥校足備用不¶
必重煩吾民也主者曰公言誠然即行公言事萬有一不虞¶
罪將誰歸公即爲手書具官職姓名保任之民得以時耕而¶
運事亦無不具者諸郡運江淮粟于京師衛當運十五萬公¶
曰民籍可役者無幾且江淮舟行風水不時至而先弊吾民¶
以期㑹是未運而民巳憊矣廼爲集旁郡通議立法驛置民¶
力以紓十四年以職事詣汴漕司方議通沁水北東合流御¶
河以便漕者公曰衛爲郡地最下大雨時行沁輙溢出百十¶
<pb:KR4d0493_SBCK_020-10a>¶
里間雨更甚水不得逹于河即浸涇及衛今又道之使來豈¶
惟無衛將無大名長蘆矣㑹朝廷遣使相地形上言衛州城¶
中浮屠最髙者才與沁水平&KR0020;不可開也事得寢不行爲郡¶
多善政民有去思具見郡教授陶師淵所撰碑文十六年受¶
代歸田里作遐&KR0026;之亭於故丘茅茨数椽僅避風日讀書賦¶
詩怡然燕居自號野莊老人　&KR0073;宗在東宫数爲䑓臣言董¶
某勲舊忠良何以不見用也十八年䑓臣奏起公爲山北遼¶
東道提刑按察使不赴十九年朝廷選用舊臣廼召公爲太¶
中大夫兵部尚書自是朝廷有大議未嘗不與聞二十年江¶
淮省臣有欲專肆而忌廉察官者建議行䑓&KR0032;行省狀上集¶
議公議曰不可御史䑓譬之卧虎雖未噬人人猶畏其爲虎¶
也今司憲僅在紀綱猶不振一旦摧抑之則風采薾然無可¶
復望者矣又曰前阿合馬用事時商賈賤役皆行賄入官及¶
<pb:KR4d0493_SBCK_020-10b>¶
事敗欲盡去其人廷議以爲不可使阿合馬售私恩而朝廷¶
驟歛怨也及使按察司劾去其不可者然後吏有所憚民有¶
所赴愬則是按察司者國家當&KR0346;勵之不可摧抑也後悉從¶
公議轉通議大夫禮部尚書遷翰林集賢學士知秘書監時¶
中書右丞盧丗榮本以貨利得幸&KR0096;要爲貴官隂結貪刻之¶
黨將錙銖掊克爲功廼建議曰我立法治財視常歳倍増而¶
民不&KR0368;也詔下㑹議人無敢言者公陽問曰此錢取諸右丞¶
家耶將取之民取諸右丞家則不敢知若取諸民則有&KR0003;矣¶
牧羊者歳常兩剪其毛今牧人日剪其毛而獻之則主者固¶
恱其得毛之多矣然而無以避寒熱即死且盡毛又可得哉¶
民財亦有限取之以時猶懼其傷殘也今盡刻剥無遺毳猶¶
有百姓乎丗榮不能對丞相安童公謂坐中曰諸君董尚書¶
眞不虚食俸禄者議者出皆謝公曰公以一言折聚歛之臣¶
<pb:KR4d0493_SBCK_020-11a>¶
而厚本仁人之言其利博哉豈不信然丗榮竟以是得罪後¶
嘗謂人曰我不知何事忤董尚書每折我不遺餘力二十二¶
年拜中奉大夫江淮等處行中書省參知政事公力辝　上¶
前曰江淮事劇臣不敢當　上曰卿家丗非他人比朕所以¶
任卿者不在錢榖細務也卿當察其大者事有不便第言之¶
公不敢辭遂行行省長官者素貴倨多敖同列莫敢仰視跪¶
起禀白如小吏事上官公則坐堂上侃侃與論是非可否無¶
所遷就雖数忤之不顧也有以　上命建浮屠於亡宋故宫¶
者有司奉行急迫天大雨雪入山伐木死者数百人而猶欲¶
併大建佛寺公坐中謂其人曰非時役民民不堪矣少徐之¶
如何長官者曰參政柰何格　上命公曰非格　上命也今¶
日重困民力失民心豈上意耶各拂䄂去然竟得少舒其¶
程公在行省政事大槩如此廿三年將用兵海東徴歛益急¶
<pb:KR4d0493_SBCK_020-11b>¶
有司爲姦日益甚公曰吾力不足以口語勝矣廼請入奏事¶
大畧言疲國家可保之民力取僻陋無用之小&KR0022;其條目甚¶
悉言上事亦罷廿五年拜御史中丞公曰中丞不當理細務¶
吾當先舉按察使乃舉胡公祗遹王公惲雷公膺荆㓜紀許¶
楫孔從道十餘人爲按察使又舉徐公次魏公&KR0004;爲行䑓中¶
丞當時以爲極選方是時桑&KR0081;當國用事寵奉方熾自近戚¶
貴臣見桑&KR0081;皆屏息遜避無可誰何以舊臣任御史號不易¶
爲桑&KR0081;令人風公賛巳公於上前公不答又自謂公曰百司¶
皆具食丞相府獨御史䑓未具食丞相府公又不答属朔方¶
軍興粮糗粗備而誅責逾急公謂之曰民急矣外難未觧而¶
内&KR0439;其根本丞相冝思之於是逺近盗賊蜂起公持外郡所¶
上盗賊之目謂之曰百姓豈不欲生養安樂哉急法苛歛使¶
至此耳又謂之曰御史臺所以救政事之不及丞相當助之¶
<pb:KR4d0493_SBCK_020-12a>¶
不當抑之也御史䑓不得行則民無所赴愬而政日亂將不¶
止䑓事不行也浸忤其意盖深乃摭拾䑓事百端公日與辯¶
論不爲屈於是具奏桑&KR0081;姦狀詔報公語宻外人不知也桑¶
&KR0081;日誣譛公于上曰在朝惟董中丞戅傲不聽令沮撓尚書¶
省請痛治其罪　上曰彼御史職也何罪且董某端謹朕所¶
素知汝善視之當是時雖貴近以誣譛遭斥辱者不一公徒¶
以區(區)之誠頼天監主知而免於是遷公通奉大夫大司農¶
時又欲奪民田爲屯田公固執不可則又遷公爲翰林斈士¶
承㫖廿七年　隆福太后在東宮以公&KR0132;舊欲使公授皇孫¶
以經具奏上以　上命命之曰老人畏寒須暄和乃一至帳¶
中授經内侍視饌公每講&KR0003;經㫖必傅以國朝故實丁寕譬¶
喻反覆開悟故皇孫亦特加崇禮焉三十一年　上命公以¶
其諸子入見公曰臣&KR0041;國厚恩死無以報臣之子何能爲謹¶
<pb:KR4d0493_SBCK_020-12b>¶
不敢以見命至再三終不以見是歳¶
丗祖皇帝升遐公望宫牆哀慟幾墜馬下同列争持扶之及¶
致奠䘮次羣臣皆推公曰　先帝漢人舊臣唯公在矣公宜¶
前受酒行禮皆相對哭失聲¶
今上皇帝將即位於上都　太后命公從治裝賜鈔百定以¶
行旣即位廵狩三不刺公奏曰　先帝新棄天下　陛下逺¶
狩不以時還無以慰安元元冝趣還京師且聞人君猶北辰¶
然居其所而衆星共之不在勤逺略也　上悟即日可其奏¶
是行也　上每召入帳中問先朝故事公亦盛言先帝時虚¶
心納賢開國經丗之務談&KR0003;或至夜半　太后亦素知公故¶
多所顧問公自　先帝時每侍燕與&KR0041;古大臣同列¶
&KR0073;宗嘗就榻上賜酒使母下拜跪飲皆異数也　上在東宫¶
時正旦受賀於衆中見公召使前曰吾郷見　至尊甚憐汝¶
<pb:KR4d0493_SBCK_020-13a>¶
輙親取酒飲之至是眷賚至渥賜鈔三百定至於金衣玉帶¶
紫笠實環之賜皆追成先帝之業也是年詔脩先帝實録陞¶
資善大夫知制誥兼脩國史公於　祖宗丗系功德戚近將¶
相家丗勲績皆記憶貫穿史舘有所考訂質問公應之無所¶
遺失大德元年夏四月上章言臣老矣請致其事　上聞之¶
特加資德大夫許致仕賜鈔二百定以歸命一子官郷郡便¶
侍養六月戊寅以疾薨于里第之正寢享年七十有四公性¶
孝友四時&KR0021;祖禰輙思慕感愴如將見之事伯兄如事父教¶
子弟嚴而有禮爲學以誠實爲主本故其文章議論皆質直¶
忠厚不爲華靡其從政寛&KR0073;慈愛簡於細務至於謀大事决¶
大議則剛毅正直磊落可&KR0026;歴事三朝每以忠言正論爲已¶
任故言事　上前必引古證今從容盡逹其藴而後已平居¶
聞朝政有一未善輙終夜不寐&KR0029;壁歎恨不置曰　祖宗艱¶
<pb:KR4d0493_SBCK_020-13b>¶
難成立之天下豈可使賊臣壞之故每與朝議即奮言不顧¶
危禍以片言折&KR0096;姦定國是者不可勝紀朝廷頼之在御史¶
䑓行中書省時所遭皆大姦劇惡每恨公不順巳計萬方欲¶
殺之公一不以爲意曰人臣在位豈愛身苟容而上&KR0018;國家¶
下&KR0018;生民乎公仕宦五十餘年凡十八命禄俸之餘盡以買¶
書而家無饘粥之資卒賣其京城之宅以償積貸丗祖嘗¶
念其貧每欲有所賜使近臣記其事然公終不一自言也逮¶
薨之曰惟有&KR0021;器書&KR0125;而已其好賢樂善&KR0057;出天性雖待下¶
士必盡礼至老且貴終不倦人有善必推舉之而名公大人¶
聞公所薦亦必曰出董公門必佳士也故天下之士争歸之¶
與人謀至忠欵故國人有爲使逺方若出而領兵治民者必¶
來受教而後行公爲開導訓誨足以歆動其意至有欣然聽¶
之終日忘去者而&KR0041;古大臣見之必曰此故老也皆改容待¶
<pb:KR4d0493_SBCK_020-14a>¶
之嗚呼盖可謂忠厚誠實君子者矣公先娶王氏元帥某之¶
女先卒再娶周氏江淮都轉運使惠之次女後公四月卒子¶
男八人士貞士亨爲仲兄文蔚後渡江有功官至昭勇大將¶
軍侍衛親軍副都指揮使佩金虎符常侍¶
&KR0073;宗東宫先公卒士楷士英士昌士恒承務郎眞定路緫管¶
府判官士廉士方女四人長適趙珌次適周俶次適齊東縣¶
尹王良傑次在室孫男十六人守約某某孫女十人長適呉¶
某次適張継祖次適侍其正次適王惟賢餘在室曽孫男七¶
人皆㓜公墓兆在縣西北髙里先塋之東公國之老臣&KR0993;歴¶
中外乆矣上而朝廷下及四方賢大夫士冝必有深知公者¶
尚能道其德業之詳也謹録其歴官行事梗槩如上伏惟立¶
言之君子圖其不朽者焉謹狀大德七年三月某日大都路¶
儒學教授虞集狀¶
<pb:KR4d0493_SBCK_020-14b>¶
　　傳¶
　　　　王貞傳¶
至洽癸亥八月七日夜半赤金帖木兒帖木兒不華稱使者¶
扣北門入坐中書未明召集百司奪其印八日樞宻院&KR0122;史¶
王貞見其完顔副使於都堂後西北廡下告之曰　大行晏¶
駕丞相死中書樞宻無至者而二人實來赤金者累朝退¶
黜不用不華者亦在散地誰使之耶兵&KR0096;所在印豈可以授¶
人貞職在治文書爾然臣子之分則均不敢不言副使愀然¶
嘆曰大夫帖赤也貞因以其&KR0003;徧告樞府大臣及其幙府請¶
急執二使與中書同問治之院官親與名將急行統山後軍¶
擒賊使不致有他變别遣官吏將兵民守関隘庶幾宥宻大¶
臣之事不然則國事未可知而諸君之罪大矣聞者皆震慄¶
是其言而不能發也其後事定中書召貞爲丞相&KR0122;貞字吉¶
<pb:KR4d0493_SBCK_020-15a>¶
甫保定唐邑龍華人云¶
史官曰義者天下之公逆順之辯人心安有不同然者哉知¶
&KR0116;則同而臨事之際隱忍巽懦卒無以充其所明而狃於患¶
失以自䧟於不義者志不足以命義而制其欲故也若貞之¶
言則發於義者勇矣然人之立事立功則有小　位有才矣¶
有其才而無其位有其位而無其才皆不足以有成也二者¶
得矣又必當其時之可否焉此事之所以難也&KR0026;貞之言才¶
可知矣所論亦當其時巳而其位則不過得言之耳故備録¶
之以待采擇紀載云¶
　　　　李象賢傳¶
李象賢諱崇德長沙醴陵人丗以儒名家自其父兄以上多¶
稱郷先生大徳中象賢獨以材學辟湖南憲府史湖南宣慰¶
使和尚者故丞相楚公阿里海牙之子也楚公取長沙有功¶
<pb:KR4d0493_SBCK_020-15b>¶
和尚自㓜時揔父兵鎭長沙及爲帥頗驕肆郡有織官極絲¶
縷文采之良充貢尚服和尚輙私取之廉訪僉事李棟以職¶
事將劾治之和尚懼使人告李棟於朝曰棟立劵強質醴陵¶
民田實不予直明年責民以直取田又遣間激怒朝貴故人¶
以事聞有　詔中書省御史臺遣人雜問之使者至和尚召¶
田主若證佐嚇之曰不如　制使指意禍且不測至庭皆苻¶
告者言棟分必死無口可自解象賢在證中㑹遷廣東憲史¶
不得其辭獄弗具立遣遽逮至即具對使者徒待一語成之¶
象賢乃直視田主曰吾實見汝得錢且汝手自閱天其可欺¶
邪制使疑且怒稍陵辱象賢象賢曰古人有言名義至重&KR0017;¶
神難欺我終不以附㑹成李公死辭氣明辧使者雖盛氣訊¶
鞠辨益明衆色變言益錯遌使者乃得其情棟不死湖湘之¶
間人人言象賢而風紀之司益憎其人矣象賢今積官至第¶
<pb:KR4d0493_SBCK_020-16a>¶
六品所至嚴而能恕寛而有制吏畏民愛廉不自矜好賢者¶
固深敬而忮忌者亦無間言歴官皆在州縣未嘗有纎介吏¶
責又爲難能焉¶
史官虞集曰予在　國史執筆論大人君子勲伐德業甚盛¶
而丗有卓行竒蹟或以微逺不見書悲夫棟予故人身佐憲¶
府乃質所部民田雖實與直猶非是予不能謂棟&KR0003;也嗚呼¶
丗之畏威&KR0139;誣成人之罪&KR0072;死者何限姦虐者不足論彼巽¶
懦不自立卒自䧟於罔人之列&KR0026;象賢之事亦可以少自振¶
乎悲夫¶
　　&KR0021;文¶
　　　　&KR0021;&KR0061;學士文¶
昔在故國寓都海&KR0022;乃睠鄞越視漢河陽王公近臣專邑列¶
府卿士以還民或莫数公生其間不靡不矜師友是求問斈¶
<pb:KR4d0493_SBCK_020-16b>¶
是承先宋旣亡文獻淪隊遺老或憗力接淵懿家藏多書侔¶
昔石渠下至琴弈亦最其腴博學洽聞瑰偉精瑩人無間言¶
公亦自信我從草茅或援起之公以賞延後先京師干時同¶
朝多士濟(濟)公獨我友尚論其丗制作討論必我與聞或辨¶
或同有定無諠公泰而舒我蹇疐䟦三十餘年亦多契闊公¶
在禁林益躋華階人曰孔宜公曰足哉歸而&KR0009;書勗我慰我¶
亦喜&KR0278;游自詫其果曰易春秋曽與子談將卒成書恐老弗¶
堪老不廢學唯予與爾終訂無忌庶其在子言猶在耳俄以¶
訃來噫天生公乃止斯哉儒林木萎璧府星隕伊&KR0022;之瘁伊¶
道之閔區(區)深悲莫致之託託公郷人致此哀辭公聞之乎¶
不聞之乎嗚呼哀哉尚饗¶
　　　　&KR0021;潘博士文¶
嗚呼惟君&KR0018;竒挾剛與俗寡諧奮其雄辭邁于等儕國史編¶
<pb:KR4d0493_SBCK_020-17a>¶
摩歴躋&KR0139;階成均之來幸與子偕正道是崇邪&KR0003;是排學海¶
狂瀾浩乎靡涯庻幾同舟有済無乖如何不淑百癘攻骸奄¶
然永隔風雪蕭齋遣車首丘丹旐掩霾一奠寓哀莫旣于懷¶
嗚呼哀哉尚享¶
　　　　謝先生誄¶
有簡差(差)有韋貫之有畫有章錯具賛之歴時聖神誕受于¶
天匪私匪虚以命我人孰抉其竒入遯于荒孰迷于微孰其¶
徒行誦言如何瞽言如訛致用則那丗則孔多維謝仲直氏¶
受簡有自以經以緯以表以裏以知存亡以通變之理相彼¶
炎火日熄干燬&KR0579;予不辰興逢于其隊天遂降䘮囯武以蹶¶
具曰多士朋昏以丗蕩(蕩)川流莫知其済防不制于　潰即¶
淪于圯維哲時閔載號載倡彼爲不聞覆謂我狂亟伐鼓以¶
告予手弗勝彼靡斾食息弗興弗譍時之逝矣旣莫之逮命¶
<pb:KR4d0493_SBCK_020-17b>¶
之訖矣亦莫之噫曰予有鼎有鼎有胾我&KR0152;于庭苟無墜我¶
祀日窮于天靡有旦矣川息于海靡有畔矣倀(倀)中野&KR0154;其¶
歸矣煢(煢)有躬&KR0154;其爲矣有山維夷九折其蹊予陟降兹釋¶
我寤懐素冠纚(纚)屦数(数)&KR0006;纍(纍)無容視莫(莫)&KR0006;莫昵匪親¶
宛其不識孰是造艱牽予以絷有馬有馬北首于風中道舒¶
舒以究于心陵隳而夷梧不實矣&KR0112;稷則有鳯不食矣嗟不¶
終食離不淑矣車庳莫升長不復矣嗚呼哀哉木之云撥返¶
復于士夙誓定命即終于所生有不取餓有不禦妥乃瞑矣¶
我志卒&KR0023;烏乎哀哉言瞻河洛言索其故或建五以御或虚¶
九以著或&KR0140;或否執子之手誕未遑于訪天弗遺叟烏乎哀¶
哉服勤終逺有嘉弟子謀謚孔臧築室以祀于父母之&KR0022;神¶
具寕止嗚呼文節亡愧於予紀¶
道園學古録卷之二十¶
