# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_035-1a>
#+PROPERTY: JUAN 40

<md:KR4d0493_SBCK_040-1a>¶四十
　　　　　　¶　　　　　　　　元　虞集　撰
　題跋¶
　　跋劉資深墨莊後¶
清江劉氏墨莊之說具在方策著乎當時傳之後世學
士大¶夫喜稱道之及新安朱子為靜春氏作墨莊記始
有以啓學¶問之大原以逹其期望之先志臨川呉子為
<pb:KR4d0493_WYG_040-1b>
公非氏之八世¶孫自得兄弟作墨莊後記以農喻士因
田之有上中下以喻¶學之品級以終朱子之言焉其所
以為墨莊者富矣而自得¶又欲集識其後集復何所言哉
然得王良為之御而車弗駕¶也終不能以適遠扁鵲為
之醫而藥弗飲焉終不足以已疾¶先世之言二公之記
紬繹而弗力焉可也請因田而申言之¶墨莊之興至于
今三百年不待代易而耕矣高㑹至于雲礽<md:KR4d0493_SBCK_040-1b>¶世守之知
夫地利之宜熟矣浚之以忠厚之源潤之以詩書¶之澤
<pb:KR4d0493_WYG_040-2a>
其歳有所獲者匪今斯今矣二公猶田官然示之以耒¶
耜之利者朱子之言也别之以嘉穀稊稗之分者呉子
之言¶也善為田者將為嘉穀乎將為稊稗乎勉於耒耜
之利乎將¶不勉乎吾知其子孫之從事於斯莊也菑焉
播焉其有獲也¶必矣必也如二公之說得嘉穀而種之
則其為實可以衣被¶生民非止一身一家之利而已¶
　　題呉先生真樂堂記後¶
樂發於情者也有中節不中節之分而無真偽之辨盖
<pb:KR4d0493_WYG_040-2b>
雖不¶中節之樂亦由其情之所感自以為樂而不待於
偽為也惟¶君子以理命氣則其樂也無妄乃可謂之真
矣讀呉先生為¶劉天爵作真樂堂記慨先生之不見感
其言之如新故書其¶後而歸諸天爵云<md:KR4d0493_SBCK_040-2a>¶　　跋艾聖傳三絶碑後¶
集歸耕臨川山中道至城府問故家舊族於郡人聞艾
氏最¶乆逺願見其子孫而徴世德旦日道孫来謁見故
宋郡守徐¶公霖所題如松甫墓銘後已著其五世矣天
<pb:KR4d0493_WYG_040-3a>
厯己巳故翰林¶學士呉公所題則八世九世矣何其盛
哉明日徃謝之道孫¶以集升其所謂中和之堂見其五
子十孫二曾孫皆循循有¶禮度其居中郡前覽夷逺後
據崇固在昔季宋顯官貴人邸¶第相望今無存者而艾
氏之居則曾子宣故宅也郡人推以¶為最勝處以時考
之紹興艾氏以舉鄉貢在此則在子宣盖¶無幾時也道
孫又言昔東偏樓藏書萬巻内附後多遺失而¶子孫不
敢忘學也嗚呼此又善保其世德者乎鄙薄之夫驟¶起
<pb:KR4d0493_WYG_040-3b>
倐仆者觀乎此亦有所感發已夫¶
　　跋程文憲公遺墨詩集<md:KR4d0493_SBCK_040-2b>¶楚國文憲公早年以功臣子入見即受¶世祖皇帝知遇
歴踐文字風憲清要之任時游廟堂裨贊¶國論起家東
南者未能或之先也故宋之將亡士習卑陋以¶時文相
尚病其陳腐則以竒險相髙江西尤甚識者病之初¶内
附時公之在朝以平易正大振文風作士氣變險怪為
青¶天白日之舒徐易腐爛為名山大川之浩蕩今代古
<pb:KR4d0493_WYG_040-4a>
文之盛¶實自公倡之公既去世而使吾黨小子得以淺
學末技濫奏¶於空乏之餘殆不勝其媿也歸来山中猶
未得盡見其家集¶公孫之来尉崇仁也乃得公持節武
昌時行部近縣親書五¶十日所為詩八十九首伏而讀
之至于再三不忍去手見其¶沖澹悠逺平易近民古人
作者之風其可及哉而公之為政¶不大聲色以為厲而
嚴重崇髙隱然泰山巖巖之勢又豈硜¶硜悻悻者之所
為哉相望纔三四十年而風聲氣習邈乎遼<md:KR4d0493_SBCK_040-3a>¶絶敦厚之
<pb:KR4d0493_WYG_040-4b>
風猶可繼耶敬書其後而歸之¶
　　書范左司事後¶
按胡公之貶在紹興十八年范公之請祠相去時不逺
其父¶猶在至二十二年則范公丁父憂盖不獨為其母
以身許人¶也其行述秦檜有舜文但領取侍從去何用
兩言之語而行¶述乃書除兼給事中兼權樞密副使則
是既以從官登二府¶矣檜何以有此言也當時文臣少
除樞密副使又不知左司¶便可兼給事中否檢正稱三
<pb:KR4d0493_WYG_040-5a>
省亦所未曉揭公史官也必有¶所考集未之知也¶
　　題沃哷氏世譜¶
集嘗待罪著廷勲臣諸侯王世家未嘗不得覽焉順德
忠¶獻王社稷大臣勲業尤著又嘗親見而執筆記載其
事其族¶系則未之知也其族孫錫哩布哈舉進士髙科
有斯文之好<md:KR4d0493_SBCK_040-3b>¶其仕於江右始得見其世譜如此古者衆
建諸侯各有其國¶傳之子孫則有大小宗以聨絡其族
有采地以食之疏弱者¶盖鮮矣忠獻以王爵食順德實
<pb:KR4d0493_WYG_040-5b>
未始去朝廷父子相繼出¶鎮中外倚重未嘗就國而即
安是以一從之孫已有困乏之¶嘆然而物不能兩大譬
之木然本固而封厚者其枝之暢逹¶或在於彼或在於
此豈有常乎¶國家興王之初以幾畧著功及夫危難之
間身任社稷之寄¶承平之餘天下無事則以文學政事
顯著而繼之固其宜哉¶
　　跋雙井黄氏家譜後¶
豫章黄氏自金華来其族分居豐城之宛岡分寧之雙
<pb:KR4d0493_WYG_040-6a>
井雙井¶之子孫衆多又分居筠之上髙宜春之萬載萬
載之族有太史¶文節公之從昆弟户部郎中諱叔豹氏
之七世孫曰德榮者¶持其譜相示集受而觀之見其終宋
之世登進士第者相望<md:KR4d0493_SBCK_040-4a>¶殆數十人衣冠文獻歴歴可數
求諸郡乘莫或過之集嘗見¶太史公家書言馬鞍山事
曰沖和偶在此一支盖古之君子¶槩觀其本初則一人
之身所分也是以宗族之間有盛大者¶不啻已有之忠
厚之至也而豫章集中諸父昆弟子孫名字¶行業多可
<pb:KR4d0493_WYG_040-6b>
考見而太史公之孝友清節百世之士也其能保¶族於
久逺也宜哉德榮思先世之盛而不敢輕其身惟其所¶
在以奉承其詩書之澤江海之流始於㳙㳙松柏千仞
起於¶毫末德榮其毋自卑而慎之哉¶
　　跋曹氏通濟倉記後¶
前代士大夫忠信而篤實於已之所當為分之所得為
力之¶所可為知之所及無不盡其心焉非必有所為而
為之者也¶仕有世禄民有積業以其有餘分諸親戚隣
<pb:KR4d0493_WYG_040-7a>
里之不及亦天¶理人心之常而仁人君子之事也盖自
分田制禄之法乆不<md:KR4d0493_SBCK_040-4b>¶如古大夫士之家農工商𨽻兼并
無藝而私財不均始相懸¶絶於是君子又因時宜而推
其惻隱之心以行均齊之道以¶救一時之急如朱文公
社倉之類是已臨川之宜黄曹工部¶家簪纓華逺鄉里
稱之縉紳道之二百年来門户弗墜故翰¶林學士呉公
序其家世甚詳益可以傳信矣又從其家外孫¶李本得
見其出粟米濟鄉里之實事舉族同心慮事周悉盖¶有
<pb:KR4d0493_WYG_040-7b>
前所謂無所為而為之者不見其有要譽於鄉黨隣里
之¶意慨思前代之君子其不可及也如此夫或曰子孫
之綿逺¶殆食其報理則固然而非君子之所計也已近
時偶有水旱¶之變朝廷不愛一官之冗以勸分於富室
或者又有虚濫¶以為欺速報以自衒吾儕小人朝不謀
夕將無過於淺乎¶
　　跋曾氏世譜後¶
南豐曾氏之族其在金溪者以故宋南安守仕于<md:KR4d0493_SBCK_040-5a>¶國朝
<pb:KR4d0493_WYG_040-8a>
僉福建閩海提刑按察司事以奉議大夫致仕諱沖子¶
之孫元黙命其子衍以南豐金谿曾氏世譜示集受而
讀之作而¶歎曰善夫文昭公元豐七年所為族譜叙也
文昭之言曰家¶傳舊世系以為温彦博髙士亷所撰而
有不敢信者經唐末¶五代之亂又有不可考者自其身
追尋先集之遺至其鄉石¶記鐘銘之屬得其六世之名
諱猶有不能盡知者盖盛之至¶也曾氏一門若文定文
肅文昭一時文献之懿度越今古文¶肅貴為丞相自可
<pb:KR4d0493_WYG_040-8b>
以見其源本之深固而足以知其流裔長¶乆盛大矣世
之人曾不知古人之意妄引名族賢者而自附¶焉覬以
自表而不知誣祖之罪其為不孝甚大而其官爵年¶代
叅錯舛誤徒貽識者之笑歎是故若文昭之志其族譜
所¶以為君子之道而後世之所當師法者也且夫子孫
既多支¶分派别而服盡而親盡而譜有不能及者遂至
如塗之人士<md:KR4d0493_SBCK_040-5b>¶大夫家著譜者嘗病之而文肅公之言又
曰後之續此書者¶世緒既逺並載則不勝書彼此各書
<pb:KR4d0493_WYG_040-9a>
則可以互見此良法也¶此小宗附於大宗之微意也士
大夫家作譜者之所當知者¶也曾氏自南豐而金谿三
百年間人門並著譜無遺闕而按¶察公兄弟三人在故
宋時並踐華要推恩先世至於師保南¶豐三君子以来
金谿又其一興也集嘗觀於臨川之乘自宋¶初有黄門
樂侍郎晏元獻公王荆公之家樂之子孫尚多晏¶亦有
之而王氏之後分居金陵其後人特少南城既自為郡¶
南豐又别為州其居金溪者復為臨川之大族何其盛
<pb:KR4d0493_WYG_040-9b>
哉集¶嘗待罪國史歴觀國家貴戚勲臣世系承詔撰經
世大典¶必移文其家按其文字石刻與簡冊不謬又詢
其子孫至於¶故老而後謹書之正恐他日有温髙之致
疑於後世乃若前¶朝之故家遺族僅存於今時者集亦
嘗得見其人見其譜而<md:KR4d0493_SBCK_040-6a>¶讀之其不勝感慨者多矣若曾
氏者其可感也夫其可敬也¶夫¶
　　跋劉墨莊世譜後¶
故宋臨川世家莫如樂侍郎晏王二丞相家最貴重南
<pb:KR4d0493_WYG_040-10a>
渡後¶如橘園李侍郎青田陸先生及崇仁羅春伯樞密
月湖何同¶叔尚書梅亭李公父中書皆著姓而有道德
行藝文學政事¶卓卓有述者及他郎官鄉監以下尚多
有之内附¶國朝將七十年喬木故家或著或微其譜或
存或否要必有¶賢者出而後有以亢其宗而興之也其
自外来寓者則有桐¶木韓氏子孫近得見譜於郡城俯
仰今昔伊可懐也墨莊劉¶氏自清江来金谿遂為其邑
之望諸孫叔熈能以垂三百年¶之家世及其文學交㳺
<pb:KR4d0493_WYG_040-10b>
之懿輯為三巨編何其偹哉噫詩書¶清門有能世其學
者則可以有譽於天下而貽永於後来矣<md:KR4d0493_SBCK_040-6b>¶　　題先丞相寨屋親帖¶
右先丞相雍國忠肅公五月十日寨屋劄子真蹟當是
故宋¶乾道七年在相位時與洪公遵之書也按家傳是
年五月丁¶亥後殿進呈文字次上曰洪遵近日職事甚
留意公奏云遵¶言建康寨屋間有木植小者若欲覆瓦
須當抽換臣昨因問李¶澤乃知蕪湖當塗兩寨木植甚
<pb:KR4d0493_WYG_040-11a>
小不能勝瓦此皆太平管下¶縣也故遵以為言上曰遵
朴實不欺如此適有中使自海上¶還言馬司人至新寨
無不歎喜皆云官家愛惜士卒它日調¶發止過一水便
可接戰免得臨時道途之勞公奏士卒却知¶陛下聖意
朝臣喜為紛紛之論者聞此能無愧乎上曰然劄¶子中
有紛紛之說正與此同故知此帖與洪公無疑丁亥正¶
其時也阜陵無一念不在復其先業丞相左右之雖微
細經¶畫内外之志相通如此尺素流傳人間而家乘所
<pb:KR4d0493_WYG_040-11b>
載脗合誠<md:KR4d0493_SBCK_040-7a>¶之不可揜如此夫後百六十九年豫章甘璋
伯昂以其家藏¶此帖示集集謹考其事而書之曽孫集
謹書¶
　　跋朱文公先生與黄商伯書後¶
按此書當是先生守漳州時與南康黄君灝之書也淳
熈十¶七年庚戌四月先生至漳州所謂至前申省自劾
未囬者當¶是去年十一月改知漳州之初文字也十月
地震并以足疾¶不能赴錫宴自劾求去又明年始去州
<pb:KR4d0493_WYG_040-12a>
商伯與先生論學如¶隂陽五行仁義禮智物格知至心
喪等書具見先生所答書¶先生嘗有書與商伯云所論
讀易之說真無欲之説皆平正¶精切非一槩悠悠之論
且年亦過中而更閱世故又已多矣¶乃能切切用力於
此愈於年少新學之為者是可尚已學者¶凋喪古道闊
絶所謂平正精切之學歴練世變而用力尤切¶者讀之
竦然至元五年三月某日後學虞集題于臨川城中<md:KR4d0493_SBCK_040-7b>¶僧
舍
<pb:KR4d0493_WYG_040-12b>
　　跋呉先生新登譙樓詩後¶
至順壬申十有一月郡新作譙樓部使者郡監若守請
先生¶觀焉先是先生以第三子京教授郡學来就養焉
登樓後賦¶此遂出城竟歸其鄉焉嗚呼先生此詩之作
至於此有不得¶而自已者矣昔者曾子著大學之書言
修已治人之道而中¶庸之書則子思子憂道學之失其
傳而作者也後千有餘年¶程子曰周公殁聖人之道不
行孟子死聖人之學不傳道不¶行百世無善治學不傳
<pb:KR4d0493_WYG_040-13a>
千載無真儒嗚呼此豈有幾微倍謬¶疑惑於其間者乎
陸先生王丞相寥乎天地之間氣卓乎千¶載之豪傑殆
非臨川山水所得而私者也然而臨川有如是¶之父兄
君子也豈他郡之所可望哉呉先生微疚之言盖有¶慨
於先哲之所深憂者矣明年六月先生卒嗚呼此集之
所<md:KR4d0493_SBCK_040-8a>¶謂至於此而不得自已於言者乎先生之門人袁明
善求集¶書此因識其後云至元己卯七月既望虞集書¶
　　重書黄子中澄陂堂記後
<pb:KR4d0493_WYG_040-13b>
君子之所以大過於常人者以其有量也所謂量者容
納萬¶事而不以為雜酬酢萬變而不以為勞世不見知
而不為之¶愠時見用而不為之厭富貴利逹貧賤憂戚
無一足以動其¶心而區區簞食豆羮蜂蠆之螫破釡之
失而愀焉以動執焉¶而不化者又豈足以語此哉是故
斗升釡鍾之分瓶甒甕盎¶之盛一受形而不可易器之
拘也而人也禀天地之粹精而¶最靈豈無擴充之道哉
是以昔之言景者喻之以江海而不¶足必凖之以天地
<pb:KR4d0493_WYG_040-14a>
焉嗟夫常人而望賢人賢人而望聖人豈¶易至哉然而
其得於天者無不同也而心之限量虚明廣大¶亦無不
同也則君子之所自進也盖必有其道矣故又有言<md:KR4d0493_SBCK_040-8b>¶曰
識進則量進量之狭劣由識之不明也識不明而謂之
量¶者漠然於事物之應無町畦無畔岸而已矣是故又有
言曰考¶索而得之者多窒明睿所照則廓然而大公明
睿所照識之¶至也是以求諸聖賢之遺言涵養省察而
自靖焉有以擴其¶心之所之則庶幾矣宜春黄氏之先
<pb:KR4d0493_WYG_040-14b>
以澄陂名其堂余嘗為¶記之其子盅子中自其少時受
學於臨川先生之門盖有聞¶焉於是又欲余廣澄陂之
義故為之言如此乃作而歎曰昔¶漢東都世運否塞大
徃小来陽微隂盛大夫君子不勝其忿¶起而救之名節
相先九死而不悔介特而嚴固猶懼小人之¶不勝也而
叔度獨有汪汪之量為世所咨歎至以顔子目之¶當時
諸賢信之不以為過後之論者傳之不以為非而畧無¶
一事之迹可以推見於史冊其為人也何其髙逺深微
<pb:KR4d0493_WYG_040-15a>
也哉¶昔者顔子簞食豆羮不給於陋巷而夫子語以四
代禮樂<md:KR4d0493_SBCK_040-9a>¶孟子曰禹稷顔回同道此豈以其迹而論者乎
惜夫叔度之¶生也後不得見夫子而親炙之以就其所
至而論定於孔門¶焉嗟夫子謂回也終日不違如愚退
而省其私亦足以發囬¶也不愚觀乎叔度澄不清而撓
不濁也誠有如愚之意焉然¶而顔子之所發當時同門
之士固有未盡知之者况於千載¶之下吾黨小子乎由
此觀之叔度之所以為量其有所不可¶知也夫其有所
<pb:KR4d0493_WYG_040-15b>
不可及也夫而其可知者孔子之於顔子始¶終以好學
歸之學者學為聖人者也周子曰學顔子之學過¶則聖
及則賢不及亦不失於令名子中以所聞於臨川者而¶
盡心焉澄陂在其中矣¶
　　書先世手澤後¶
崇仁陳氏所藏我先大父知郡開國尚書郡侯手書九
幅其¶一與主簿公其八與主簿之子校勘公先君國史
參政郡公<md:KR4d0493_SBCK_040-9b>¶手書三幅皆與校勘公者也校勘公之子德
<pb:KR4d0493_WYG_040-16a>
仁命其子宗蕃¶裝為一巻而命集識之集謹考家乘故
宋嘉熈己亥之歳我¶王姑歸于陳氏為安撫公之夫人
有二子湖南節推同祖江¶西運屬懷祖也而主簿公則
安撫公之親弟也夫人以歸陳¶之明年以郊恩封安人
淳祐二年壬寅以漁墅陞正郎封宜¶人九年己酉安撫
公没寳祐四年丙辰尚書公解永州郡組¶將適臨安道
過臨川宜人率其二子迎伯舅至崇仁因得項¶氏故居
于邑南門之外留居焉而吾家之居崇仁自此始尚¶書
<pb:KR4d0493_WYG_040-16b>
公居此二年有沿海制參之命適行都景定元年庚申¶
國朝大兵臨鄂渚江南震懼¶世祖皇帝入登大位兵還
江上稍安是歳尚書公去官来崇¶仁十月宜人以疾終
而運屬先一年殁矣明年尚書適行都¶又明年癸亥有
連州之命歳甲子咸淳改元之連山道過崇<md:KR4d0493_SBCK_040-10a>¶仁小留於
寓宅秋暑之書是其時也其八書則連州所遺書¶中云
請校勘公之女暫奉運屬香火權宜以慰存殁之情云¶
耳校勘之女後歸中書李公諸孫而宗蕃之仲弟宗紀
<pb:KR4d0493_WYG_040-17a>
為運¶屬之孫矣其欲為校勘致一官者深知校勘公之
材器可用¶於世也其曰思梅先生則德仁之本生父也
當是時思梅猶¶未登乙丑進士第而名譽已著於時矣
其曰蓮塘之居即所¶得項氏宅也其相託以俸餘經營
者亦可以見財用之入無¶不可對人言而親戚之忠厚
相信也二年乙丑尚書公薨于¶連先參政護喪還葬呉
郡其三書皆自呉中作也先宋既亡¶先參政歸自海上
力不足以適呉以至元甲申之歳復至崇¶仁猶與節推
<pb:KR4d0493_WYG_040-17b>
校勘居今五十三年矣二公與先公先後去世¶已久虞
氏今五世陳氏有六世孫矣集雖無所肖似徒保遺¶書
以與德仁相從於澹泊之鄉百年之好庶幾無斁後之
子<md:KR4d0493_SBCK_040-10b>¶孫尚有攷於斯文哉¶
　　跋桞誠懸墨蹟¶
余幼年来崇仁得桞誠懸所書嵇叔夜絶交書石本云
是中¶書梅亭李公携歸蜀物是時余未識桞公筆法亦
不知此石¶鐫勒之精否摹搨之工拙也後官成均與鄆
<pb:KR4d0493_WYG_040-18a>
人曹彦禮先生¶同館見其所藏桞公易賦靈寳經真蹟
非唯筆精墨妙嚴勁¶縝密神采飛動至于界畫粘綴硬
黄搗練各極其工之精者¶矣留几格臨玩僅半歳愽古
好雅者以重金購諸曹氏後雖¶數見不能久矣歸田以
來百慮消盡時憶故物了然心目之¶間則亦不可謂全
無累於塵影者矣而諶致榮乃得絶交書¶墨蹟與石本
並卷亦云是李公蜀物也而余目障成痼略不¶能辨波
磔㸃畫於茫渺之際傳曰盲者無以與乎五色之觀¶雖
<pb:KR4d0493_WYG_040-18b>
有至寳邈然不知深為悵惘書其後而歸之<md:KR4d0493_SBCK_040-11a>¶　　跋山谷書蕭濟夫墓志後¶
古之君子其擇交也尚德生而與之游也無愧色殁而
為之¶言也無愧辭其山谷先生與蕭君濟父之謂歟故
其所為文¶章翰墨若有鬼神隂相之是以好事者雖復
巧取旋亦流轉¶垂三十年終為其諸孫昶所得和氏之
璧不毁於秦庭鏌鎁¶之劒終歸于延津物理固宜然也
噫蕭君之德黄公之文學¶士大夫傳而誦之久矣故不
<pb:KR4d0493_WYG_040-19a>
待於盡見其真蹟而一筆一墨¶出於先賢之手先世之
遺在子孫當藏之在他人不必固獲¶也然能善摹而廣
之亦足以少厭好事者之心乎¶
　　跋呉亷使可堂說後¶
路提學著亷使呉公可堂之說凡經傳論可不可者捃
拾幾¶無餘焉客有持以示僕者昔在延祐中集竊學者
之禄於成¶均僦居京城與公同巷其舎相去甚邇親見
公之事其太夫<md:KR4d0493_SBCK_040-11b>¶人也是時公尚貧甘㫖新異之味無日
<pb:KR4d0493_WYG_040-19b>
不具其夫人親餁以¶饋太夫人未食公不敢出也諸孫
幼太夫人甚愛之每輟食¶以飼每食率先具豐膳使足
徧賜而有餘隨以精饌進太夫¶人必恱而飽焉退而食
於私室太夫人使察之見其甘食謂¶若與已饌無二者
甚安以喜不知其實疏糲也舉家長幼安¶行以為常是
時集先妣已去世先公在江南旦暮適公館見¶其為養
如此未嘗不刻心感嘆也夫事親之道安有過哉孝¶如
曾子孟子猶曰可而已吾見公之為養者如此而歉然
<pb:KR4d0493_WYG_040-20a>
猶¶若自以為有未能盡者也此吾知可堂之可之實之
一也公¶後連典東南數大郡兩拜行省參政以亷明數
持憲節福禄¶未艾而其子方以時材為顯官于朝公之
敭歴中外能左右¶之使無顧慮云噫天之報孝子也若
是乎¶
　　題李肩吾字通序<md:KR4d0493_SBCK_040-12a>¶李君肩吾在魏文靖公之門有師友之道焉是以公序
其字¶通取其自𨽻楷而是正於六書又進之以學使極
<pb:KR4d0493_WYG_040-20b>
變化而通¶神明者魏公書後題字則集之從祖父户部
府君而魏公之¶壻也魏公歴靖州七年先户部從之學
故亦與肩吾友善多¶所講明也今𨽻楷之法亦且寂寥又
能録其文與六書合誠¶切用矣自叔重所録以来二徐
之言詳矣至戴侗氏六書故¶盛行于世凡為六書之說
頗為要論惜乎魏公及先户部與¶肩吾皆不及見之
也豫章龔觀學篆字得李氏字通而善之¶將刻梓以貽
諸好事集以為必盡載魏公虞公之言而後可¶以成李
<pb:KR4d0493_WYG_040-21a>
氏之美盖前輩序言皆有闗係非若近世妄求妄與¶以
徇人情而已者也¶
　　跋宋髙宗親札賜岳飛¶
大元故翰林承㫖魏國公諡文敏趙公孟頫懐古之詩
曰南<md:KR4d0493_SBCK_040-12b>¶渡君臣輕社稷中原父老望旌旗集承乏國史嘗
讀其詩而¶悲之以為當時遺臣志士區區海隅猶不忘
其君父何敢有¶輕之之心也哉今見思陵賜岳飛親札
則其奏功郾城時所¶被受者觀親札所謂楊沂中劉錡
<pb:KR4d0493_WYG_040-21b>
立功之事則紹興十年七¶月也是時秦檜方定和議而
飛銳然以恢復自任所向有功¶飛之裨將楊再興則邦
乂之子也單騎入陣幾殪烏珠身被¶數十創猶殺數十
人而還一時聲勢可知矣是以郾城之役¶恢復之業繫
焉飛之師乘勢薄朱仙與烏珠戰破汴在頃刻¶而檜亟
罷兵詔飛赴行在而沂中劉充世錡皆以其兵南歸¶自
是不復出師明年十二月檜遂殺飛父子而烏珠無復
憂¶色洪皓區區蠟書雖至而中原無復餘望矣乃知文
<pb:KR4d0493_WYG_040-22a>
敏之詩¶其為斯時而發也歟¶
　　跋朱先生答陸先生書<md:KR4d0493_SBCK_040-13a>¶按朱子年譜載陸先生與人帖云朱元晦在浙東大節
殊偉¶劾唐與正一事尤快台人之心雖士大夫議論不
免紛紜今¶其是非已明白江東之命出於九重特逹於
羣疑之中此尤¶可喜即書中所謂長者亦不以其力辭
為過者也又案朱子¶答葉公謹書云近日亦覺向来說
話有大支離處反身以求¶正坐自己用功亦未切爾因
<pb:KR4d0493_WYG_040-22b>
此減去文字工夫覺得氣象甚¶適又與胡季隨書云衰
病如昔但覺日前用工泛濫不甚切¶已方與一二學者
力加鞭約為克已求仁之功亦粗有得力¶處此兩書皆
同時所書正與書中所謂病中絶學捐書却覺¶得身心
頗相收管似有少進步處向来泛濫真是不濟事之¶語
合盖其所謂泛濫正坐文字太多所以此時進學用功
實¶至於此也然竊觀其反身以求之說克已求仁之功
令學者¶且看孟子道性善求放心之說直截如此用功
<pb:KR4d0493_WYG_040-23a>
盖其平日問<md:KR4d0493_SBCK_040-13b>¶辨講明之說極詳至此而切已反求之功
愈切是以於此稍¶却其文字之支離深憂夫詞說之泛
濫一旦用力而其效之¶至速如此故樂為朋友言之也
病中絶學捐書豈是槁木死¶灰心如墻壁以為功者朱
子嘗歎道問學之功多尊德性之¶意少正謂此也噫陸
先生之問傳之未久當時得力者已盡¶而後來失其宗
而後知朱子之說先傳後倦之有次第也因¶見揭集賢
無客氣之語有慨然於予心者故為申其說如此¶云
<pb:KR4d0493_WYG_040-23b>
　　跋子昻所畫陶淵明像¶
陶淵明集傳于世且千年矣臨川呉幼清先生以為其
詩泊¶然沖澹而甘無為者安命分也慨然感發而欲有
為者表志¶願也盖以擬諸屈大夫之辭云然楚辭得朱
子發明之而陶¶之志悟者盖鮮又因二子而推言張子
房諸葛孔明區區之<md:KR4d0493_SBCK_040-14a>¶心欲明君臣之大義於天下則同
也留侯武侯事業可見而¶屈陶託諸空言而其心之明
白天下萬世信之何其偉歟予¶嘗以斯言也想見四君
<pb:KR4d0493_WYG_040-24a>
子於千載之上恨不得為之執御焉¶幼嘗游楚見屈大
夫像於山澤之荒祠稱其所謂憔悴枯槁¶者留侯像世
或傳之而畫者以太史公言其狀貌乃若婦人¶女子不
勝其志氣乃以意而彷彿之似否未可知也歸蜀見¶武
侯像衣冠良是而年代深逺傅倣疑未必盡然江鄉之
間¶傳寫陶公像最多往往翰墨纎弱不足以得其髙風
之萬一¶必也誦其詩讀其書迹其遺事以求之雲漢昭
回庶或在是¶云耳臨川郡貳幕大梁邵宏父得呉興趙
<pb:KR4d0493_WYG_040-24b>
公子昻所寫淵明¶像盖公之胸次知乎淵明者既深且
逺而筆力又足以逹其¶精藴是以使人見之可敬可慕
可感可嘆而不忍忘若此乃¶為之述贊云<md:KR4d0493_SBCK_040-14b>¶田園歸來涼
風吹衣窈窕崎嶇遐蹤逺㣲帝鄉莫期乘化以¶歸哲人
之思千載不違¶
　　跋張魏公與劉和州墨帖後¶
昔南軒先生修諸葛武侯傳以明其父之心以為無愧
辭焉¶觀魏公與劉和州之書則亦開誠心布公道集衆
<pb:KR4d0493_WYG_040-25a>
思廣忠益¶之事按文林郎劉子厚著和州行狀云我先
雍公以中書舍¶人參贊葉公軍事立功采石時和州獻
平戎十二䇿及防江¶利害三劄極為先公所重即驟用
之遂能徙海陵公私之舟¶萬艘焚隂沙積糧三十萬金
人之計失而氣沮其功盖不細¶也魏公第一書盖指此
乎前代之史大臣有勲勞于¶國家凡文武才畧之士出
而佐之者不能别自立傳亦牽連¶得書則和州之事魏
公及我先公之傳皆可附見¶國家列聖屢有修宋史之
<pb:KR4d0493_WYG_040-25b>
詔和州子孫得上其遺事以補闕<md:KR4d0493_SBCK_040-15a>¶文不亦偉乎方采石
之功既立國勢畧定思陵起魏公於責¶籍委以江淮諸
軍聞之首額相慶争相効用其區區忠本朝¶之心青天
白日精誠之素孚於天人者焉可誣也雖李宗趙¶曲之
失不可掩而其功烈亦偉矣筆削者尚慎之和州之孫¶
新隆州學正謙出此卷相示論先契於二百年之表故
謹書¶以歸之¶
　　題臨川西原許氏族譜
<pb:KR4d0493_WYG_040-26a>
許氏之譜因荆公之文而數百年間天下誦而知之許
氏之¶世德固盛矣士大夫家豈無許氏若者哉郡邑之
望子孫之¶傳無所逺聞者不皆有荆公之文故也然而
四方之人因荆¶公之文而知許氏之先不如臨川之人
見許氏之子孫而有¶以信乎荆公之言也士由文而顯
文以人而行君子可不務¶乎<md:KR4d0493_SBCK_040-15b>¶　　跋黄思順醫說後¶
傳言善養民者必曰如保赤子心誠求之不中不逺矣
<pb:KR4d0493_WYG_040-26b>
若思¶順保赤子於疾疢而數中焉不以誠求之而能若
是乎孫先¶生郡之師表既亟稱之危太樸勤敏忠厚好
學之士也又徃¶從學焉則思順世學豈他人所可及哉¶
　　跋張方先生傳後¶
史臣書事惟戰功文學治迹則易書隱君子之為德則
難言¶也一世猶難言之况於累世乎太史公書伯夷傳
載許由之¶塜東漢書黄叔度傳其文雖不及於司馬而
能使後世擬叔¶度為顔子而人信而不疑亦文章之難
<pb:KR4d0493_WYG_040-27a>
事乎張先生四世有¶隱德歐陽公銘其墓揭公為之傳
皆能發其幽澹以為有志¶於當世而安於不用使彼沾
沾自喜急於人知得微官竊寸¶禄久則又以為不足熱
中而求進視張氏不亦有愧乎此史<md:KR4d0493_SBCK_040-16a>¶官所以有闗於世
教也予友人張善式先生之從子得其家¶所謂讓堂之
記者讀之則其退然深自抑畏通乎一族上下¶髙曾子
孫共守之則亦信其能隱矣讓不争也不争故能隱¶有
争心則不能隱矣然隱顯有時而讓在已君子求其在
<pb:KR4d0493_WYG_040-27b>
已¶者而已可不務乎尚彬者吾從𤣥教呉大宗師識之
呉公胸¶量寛大而擇賢甚密彬之見知非偶然也其兄
宗明為台州¶儒學正予未識之因善式而知其為善士
矣前史官雍虞某¶書¶
　　跋彭壽卿所藏先郡公手澤卷後¶
崇仁彭壽卿以童子將命故宋宗正寺簿思梅先生之
門公¶自擢髙科從臨安平江建康臨川大幕府文武吏
士賔客無¶不納交於公者壽卿於此時治文史慎應對
<pb:KR4d0493_WYG_040-28a>
聞見之廣非窮¶鄉陋巷草茅所能及者既内附推擇郡
吏不為世俗刻薄佐<md:KR4d0493_SBCK_040-16b>¶江西提學學校士友多稱之佐州
縣亷無所取既老以歳月¶當赴選吏部得調官於朝極
貧不能行待黄氏子孫不失門¶人之舊家居將十年有
書數卷而已嗟夫亷吏果不可為歟¶其所藏書有欽宗
在金人圍中奏報太后手書數幅讀者無¶不感泣又有
吕惠卿一書與其私黨深怨司馬温公者讀者¶無不憤
怒大抵意在古雅不以竒玩居貨者也此卷我先參¶政
<pb:KR4d0493_WYG_040-28b>
雍郡公所與之書而集與亡弟嘉魚大夫之書附焉盖
其¶好尚猶有無所為而為之者然亦無益於壽卿之貧
也感其¶敬愛不忘先君之意輙書其後而歸之¶
　　題盱江傅路手卷¶
盱江傅路以其從父淵道所得范君德機𨽻書瓠山王
公所¶為手植檜刻聖像記與公子繼學參政所為作大
成詩六章¶王公之文雅重德機之書清勁皆足寳玩而
叅政書清潤完<md:KR4d0493_SBCK_040-17a>¶整文又宏博東郡之士未能或之先也
<pb:KR4d0493_WYG_040-29a>
王公逺矣德機又不¶可復作繼學自海上北還頗有末
疾書亦不能如前矣淵道¶早歳修整客諸公間風采藴
藉與予游幾四十年始憲史為¶鹽官路為文送之情誼
甚古有君子之風焉文學之懿其有¶望於方来者乎¶
　　題蘇文忠公諸帖¶
臨川陳氏自雝州府君以来世有名族集之祖姑實歸
雝州¶家法尤整肅我先祖尚書公解組永州始寓兹邑
盖繇陳氏¶姑為焉依也陳氏舊多藏書更代之後散軼
<pb:KR4d0493_WYG_040-29b>
罕存者從表姪¶宗紀以此卷来示盖其家故物而卷尾
題字則雝州之子華¶麓先生手筆集視之為表伯父矣
此卷坡書及石湖跋皆真¶無疑¶
　　題何氏所藏蜀郡名公書翰<md:KR4d0493_SBCK_040-17b>¶故宋尚書月湖何公從子房州史君出蜀時送行詩一
大軸¶其中有名從方從簡者崇慶太守從並從日者兵
部郎官直¶寳文閣䕫路安撫皆集從曾大父也我先郡
公閒居崇仁從¶何氏得見此卷又按家集得曾大父滄
<pb:KR4d0493_WYG_040-30a>
江提刑府君同時所¶賦手書以補之盖先丞相與尚書
公相及於朝而尚書公鎮¶䕫時先從曾大父嘗受其薦
其契好非至此邦而然盖二百¶年于兹而先公所補一
篇亦三十年矣俯仰今昔感涕泫然¶尚書裔孫元吉舉
以相示留之十餘月慨念故鄉先賢聲采¶遼逺幾無知
者欲自趙公彦納以下稍為疏其行事爵里之¶一二而
集目障為阻乆未能書元吉從事南康遽有行色姑¶識
此而歸之餘俟他日也
<pb:KR4d0493_WYG_040-30b>
　　又題¶
仲安之子元吉以此篇及所謂二十二篇者示集盖二
十二<md:KR4d0493_SBCK_040-18a>¶篇者皆蜀先逹集欲稍疏其人爵里以遺之而此
篇則崇仁¶之大夫士也集先大夫尚書郡侯始来崇仁
而先參政郡公¶内附後留此弗能去則亦樂其文獻之
懿云耳而人亡世逺¶習俗寖失其欲集欲益求此邦前
人遺事輯録以示吾黨之¶小子此故在所徵也¶
　　題岳飛墨蹟
<pb:KR4d0493_WYG_040-31a>
武寜湯盤藏其先世文林君軍中文書岳武穆王紹興
元年¶所署也文林始以太學生上書論備禦之䇿﨑嶇
兵間以功¶致文林之命觀此牒知文林倡忠義擊叛潰
保鄉里甚直而¶壯噫可以見其人心之一士氣之盛而
其將又有若武穆者¶宜其足立國於摧敗危亡之餘也
盤言武穆之死文林上書¶論列遂并受害文丞相嘗題
其家之堂曰忠節遺墨故在而¶張循王劉太尉所署别
為卷俯仰二百年而感慨係之矣近<md:KR4d0493_SBCK_040-18b>¶年集在館中將纂
<pb:KR4d0493_WYG_040-31b>
修遼金宋史館中皆以遺書亡軼為説若¶此者可徴尚
多乎哉¶
　　題曾歐二公帖¶
右歐陽公曾公二帖審定真蹟無疑歐陽公著書所以
資僚¶友之考訂者謙至而周悉曾公家書所以事其兄
嫂者忠愛¶而敦篤所謂盛代之德人文學之師表也觀
者因翰墨而想¶像其詞氣因詞氣而涵泳其德業所得
不既多乎
<pb:KR4d0493_WYG_040-32a>
　　跋黄勉所藏醴泉銘¶
唐人云書貴瘦硬方通神瘦近清寒清寒則氣易弱硬
則堅¶苦堅苦則勢易危深山道人積精鍊神滓穢日去
清虚日来¶雖頗清羸而沖和内融所以能肌膚若氷雪
綽約若處子歐¶陽所以可貴也<md:KR4d0493_SBCK_040-19a>¶　表¶
　　謝恩表¶
恩頒召瑗命以使華賜浹上尊宥之篚實荷¶皇明之下
<pb:KR4d0493_WYG_040-32b>
燭揆微賤以奚堪(中謝/)伏念臣性本顓蒙學尤迂¶僻論
思獻納昔陪顧問之羣儒奔走後先願効馳驅於今日¶
終匪適時之器不逃過實之譏炯炯丹心每若藿葵之
向日¶蕭蕭白髮頓驚蒲栁之先秋福過菑生病隨年至
尚優容其¶出晝遂傴僂以循墻三徑就荒幾安身之無
地九門既啓惟¶因夢以朝天已甘終老於山林敢望復
還於臺閣當冕旒之¶清燕念簪履於棄遺三公明敷奏
之言一札布允俞之㫖重¶煩驛騎逺訪羇臣此盖伏遇
<pb:KR4d0493_WYG_040-33a>
皇帝陛下學煥堯文聖躋湯敬繼志述事奉¶文母於萬
年論道經邦咨師臣以百揆民物咸躋於仁壽皇<md:KR4d0493_SBCK_040-19b>¶風大
底於清夷並育羣生不忘細物臣敢不力求藥石思致¶
㳙埃宣室縱還何補¶聖聰之逹康衢有頌深知帝力之
加¶
　　謝箋¶
大臣敷奏仍館職以賜環顓使至家錫宫壼而加錦恩
霑草¶介光駭里閭(中謝/)伏念臣昔事先朝徒因薄技學
<pb:KR4d0493_WYG_040-33b>
雖固陋非¶堯舜之道不敢以陳代逢¶聖明謂帝王之制
坦然可舉載筆每親於黼座紬書已納於¶石渠庶幾一
代之言允作百王之法甫終青汗俄抱烏號歴¶嗣聖之
重明陪老成之末議深慚衰謬有負使令疾疢日加¶不
待嚴助之請告鬼神夜問尚思賈誼之召還沾溉醇醲
衣¶被文采醴酒更設遺簪載華春陽下及於菀枯勺水
實虞於¶盈滿兹盖伏遇<md:KR4d0493_SBCK_040-20a>¶皇帝陛下德隆扶日功厚補天
憂在進賢夙贊秉文之治¶人惟求舊思皇訪落之勤顧
<pb:KR4d0493_WYG_040-34a>
通籍之腐儒眇侍輿之故物遂¶令屏棄亦被甄收臣質
固顓蒙心知眷遇江湖雖逺孰非日¶月之照臨齒髮尚
存敢昧㳙埃之報稱¶
　
　
　
　
　
<pb:KR4d0493_WYG_040-34b>
　
　
　
　
　
　
　
　道園學古録卷四十
