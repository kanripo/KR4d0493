# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:36
#+PROPERTY: LASTPB  <md:KR4d0493_SBCK_008-1a>
#+PROPERTY: JUAN 9

¶
<md:KR4d0493_SBCK_009-1a>¶
<pb:KR4d0493_WYG_009-1a>
欽定四庫全書
　道園學古録卷九
　　　　　¶　　　　　　　　元　虞集　撰
　記¶
　　慈利州天門書院記¶
澧之慈利州西百五十里有山曰天門盤結竒秀其峯
十有¶六皆可以物象儗而名之葢勝地也蜀人有田公
著者自其¶先世來居之數傳矣至元乙亥王某兄弟亦
<pb:KR4d0493_WYG_009-1b>
蜀人也避地至¶焉開門授徒以自給公著之父率其子
弟往受教久之樂聞¶其説請結屋以容師弟子與其
鄉人共有聞焉王氏善之而¶未敢自遂也大徳癸卯慈利
改作州學更為大成殿正配神¶位及十哲象而舊象無
所於寓王某謂公著曰子欲成父之¶志此非其幾乎乃
請于官欲築宫以奉舊象而祠之部使者¶深偉之既得
請公著乃度形勢視土物庀工擇材陶冶並作<md:KR4d0493_SBCK_009-1b>¶踰年而
禮殿講堂門廡庖庫之屬俱就益市經書具祭器買¶田
<pb:KR4d0493_WYG_009-2a>
二百畝以為食儼然學宫之體備焉提學官以聞於朝¶
名之曰天門書院王氏田氏與其鄉之士民舎菜於先
聖先¶師以落成後五年其州前判官周某調官京師來
為之請記¶嗚呼天下之名山川多矣大抵為浮屠老佛
之宫既竭吾民¶之膏血以奉之而心術又壊於其説千
數百年以來習熟見聞¶以為當然而莫之怪也孰謂天
門之勝獨以僻左之故閟其¶神氣於千古以啟聖人之
宫豈偶然哉噫今之所謂學者有¶周程張朱諸君子之
<pb:KR4d0493_WYG_009-2b>
所發明聖人之藴無所不見聖人之微¶無所不著塗轍
之正大門户之端深固以盡聞而邪説之多¶岐則亦掊
擊排抉而無餘矣况自國都至於郡縣無小大逺¶近具
有學宫則所以傳夫學者可不謂既備己乎然而或徒¶
尊其説以自標置或講其義以務文章其反求切已至
於深<md:KR4d0493_SBCK_009-2a>¶得而不違者葢鮮能焉此其故何也城闕之近習
俗所移彼¶其所見聞識知者一皆物欲之所為而已宜
乎所以自致之¶學不足以勝夫居之所移也然則安知
<pb:KR4d0493_WYG_009-3a>
如是之人聲色不接¶於耳目利禄不入于心胸其質之
渾朴固不至於去道之逺¶而禀氣之堅悍或反足以資
其有為則天門之士豈無可望¶者哉且夫山川之秀異
乆鬱而始變發而鍾為人物者必有¶可觀而無疑矣其
要在太守部使者慎為之得師以飬蒙造¶端又省其力
役使之安於進業而周君且去官數年猶自執¶贄來見
求書院之記以遺其人焉其知好善葢如此安可不¶為
備書之
<pb:KR4d0493_WYG_009-3b>
　　順徳路魏文貞公宋文貞公祠堂記¶
至大四年七月中山王公結自集賢直學士出守順徳
明年¶郡以治聞守居無事乃按傳記而嘆曰魏文貞公
徴鉅鹿人<md:KR4d0493_SBCK_009-2b>¶宋文貞公璟沙河人今二邑𨽻順徳則二公
皆郡人守其土¶祀其先民禮也於是作宫學宫東南考
求當時衣冠之盛肖¶二公儀刑而合祠焉郡人梁(闕/)蘓
各以其財來助司獄崔¶(闕/)學正楊(闕/)董其役以延祐元
年二月告成泰定元年天子¶始開經筵王公在集賢侍
<pb:KR4d0493_WYG_009-4a>
讀以經從幸上都某與在行間以¶祠事語某将篆諸石
以識某曰治民者常示之以好惡鄉背¶之正則民志壹
而事有所據特教之䟽節耳而世猶迂之甚¶矣其不知
本也天下之患常出於巽懦無耻巽懦者苟且無¶耻者
無忌憚苟且而無忌憚人心始不可收而至於無所不¶
至君子葢深憂之若二公者誠足以表礪振起於斯人
哉唐¶有天下二百餘嵗莫治於貞觀莫盛於開元之初
一時名臣¶衆多近代葢莫之及然而尚論剛正能諫諍
<pb:KR4d0493_WYG_009-4b>
有古大臣之風¶者則未有踰于二公者也夫二公之鄉
非有百里之逺也二<md:KR4d0493_SBCK_009-3a>¶公之相非有異世之隔也邦人頌
其事而知其徳豈一朝一¶夕之積而合祠之禮曠乆未
舉固亦有待也耶昔者¶仁宗皇帝在御慨然閔俗習之
弊于文法頺壊淪靡而莫之¶救乃出獨斷以圖治凡所
揀㧞常出不次一時作新之志貞¶觀開元不足為也鄉
使有若二公出乎其間則氣類之合風¶節所厲庻幾少
答聖明之萬一乎始王公受知仁宗於¶東宫及踐大統
<pb:KR4d0493_WYG_009-5a>
而已在外服其祠二公也特因其職分之所¶得為而已
邇者論經之餘亦嘗竊取二公言事之要而陳之¶辭之
所達萬不及一徒想見其遺風餘烈之不可復作南瞻¶
祠宇悠然有千載之嘆焉噫豈吾二人之私也哉故作
享神¶之詩曰¶
侃侃正辭高風相望恭敬不忘有合其鄉於昭顧懐庻
其在¶此俾後民克享世有君子<md:KR4d0493_SBCK_009-3b>¶　　平江路重建虹橋記
<pb:KR4d0493_WYG_009-5b>
至治三年五月日平江守臣告于江浙行中書省曰吳
郡城¶内外皆鑿溝澮納太湖之水以容行舟逾絶為梁
經緯聨屬¶其髙卑修縮視水大小與人事緩急獨虹橋
在郡閶門西跨¶官河通驛道為咽喉要處水至橋下滙
為回淵最深廣随折¶而東行勢用剽悍橋舊植以木而加
甃焉嵗入腐橈及今夏¶大霖雨遂壊水陸並阻民吏
憂駭即日召吳縣長吏計㑹脩¶治吏曰役大懼不即成
請草具以木濟而徐圖之郡人鄧文¶貴詣官自言架本
<pb:KR4d0493_WYG_009-6a>
非經乆計改作将因循請出家財成之可¶毋煩官也問
其故曰家業(闕/)　　　　世矣衣食不敢有所¶過積日
久而食功多幸有餘今度足以畜子孫終其身請悉¶以
從事問所欲曰心誠願焉無所冀也按文貴家無田入
化¶遷之利郡縣甲乙貲産在中産最下徒以知足能散
無所為<md:KR4d0493_SBCK_009-4a>¶之心佐郡縣徇民之急不亦善夫請聽文貴所
為省府下其¶書曰此有司之責而文貴發私財甚善其
亟從勉成之文貴¶既受命乃引里中信義者與共事八
<pb:KR4d0493_WYG_009-6b>
月乙丑召工畫圖計¶日度財盡撤其舊而新之求土木
鐵石必良售物予直必平¶無留劵擇匠必精既稱必足
其志役者受傭如歸作息有度¶勤而勿病絶水下石欵
宻鍵固纍起拱合理緻無間圜空漏¶水象月引重過之
堅踰實地葢長若干廣若干而又帖石隄¶岸容挽遡者
若干尺泰定元年十月成凡用中統鈔拾伍萬¶貫於是
前侍御史曹南馮公翼與名卿大夫既老而寓於吳¶者
十數公咸善之而王公都中新領海南北憲節未上乃
<pb:KR4d0493_WYG_009-7a>
使¶來告曰今日之制自一錢以上郡縣毋得擅用府庫
兹橋以¶民家親為之猶須十餘萬未巳踰年乃成鄉使
文書上下反¶復較論詎得出經費若是數就令從之非
一日而决詎能成<md:KR4d0493_SBCK_009-4b>¶於期月耶用不足必且汎賦吏並縁
奸利能無侵牟椎剥乎¶利盡而求速能乆堅若是乎是
誠可書以示來者請刻文記¶之或曰以一民掠有司之
美可也噫文貴葢有所受命矣且¶夫鄭商犒牛敵謀遄
沮卜式輸財漢用不匱度時酌宜未可¶廢也必律之以
<pb:KR4d0493_WYG_009-7b>
古昔其常制産已乎不然世之兼并者或盡¶民力至骨
髓不饜坐視其死亡而莫之恤者葢有之矣服御¶擬王
侯嘻笑制官府唯其所欲為而莫之禁更於斯舉不足¶
乎是則可書也文貴有子業進士予昔過吳嘗從學者
來見¶予故知其人且吳人殷盛四方所莫及其什伯倍
徙於鄧者¶甚衆其輕財尚義肯恤鄉里救災患者常多
有之故為備載¶而不辭庻幾相勸之道也時之守令僚
吏名氏請列諸碑隂
<pb:KR4d0493_WYG_009-8a>
　　悦生堂記¶
夫天地之間人與萬物所以禪續息復於無窮者生之
理為<md:KR4d0493_SBCK_009-5a>¶之也是故人之生也飲食男女衣服宫室貨財之
為皆生生¶之具焉而愚不肖者不知察也於是極其思
慮之所可及肆¶其智力之所得為内劌其心外伐其形
凡所以飬生者皆足¶以害其生而風寒燥濕之感水火
虎兕兵凶之遇不與焉若¶是者逐逐乎相随未有紀極
其卒也可勝道哉四明道士項¶君子虚能以醫藥診夫
<pb:KR4d0493_WYG_009-8b>
人之所以傷而保其所以全用能變¶其呻吟呼號愁嘆
之聲以為忻愉舞蹈順適之意日有稱而¶嵗有徴也故
君子名其堂曰悦生云嗚呼人受天地之中以¶生嬰少
壮老其時也强弱盛衰其氣也誠能順時御氣損有¶餘
益不足以自致於無過無不及是謂能奉天之所與以
盡¶其分定而無悔焉誠哉其可悅也然則老子以身為
患荘周¶以生為勞者其殆憤激之辭也夫雖然子虚學
於老荘者也¶吾聞善飬生者咀嚥太和不在乎榖肉菜
<pb:KR4d0493_WYG_009-9a>
果也品配隂陽托<md:KR4d0493_SBCK_009-5b>¶象乎夫婦男女也鄞鄂之固舎廬之
安金玉之保緼襲之厚¶又皆有所喻焉一不得以物命
之也此豈非悦生之大本乎¶哉安而乆焉有不止於悅者
暇日更僕論之可也¶
　　思學齋記¶
予始識臨江杜伯原甫於京師也見其博識多聞心愛
重之¶間從之游問焉沛乎其應之無窮也而其天文地
理律厯卜¶祝神仙浮屠之説往往得諸世外之士至於
<pb:KR4d0493_WYG_009-9b>
因人情時物之¶變論議政治之術可指諸掌時大臣有
得其才而薦用之者¶薦上未命而大臣者卒事報聞原
甫漠如一不介意方就客¶舍取詩書易春秋悉去其傳
註而繕書之慨然有直求聖賢¶之遺於本書之意未幾
去隐武夷山中其友詹景仁氏力資¶之益得肆志於所
願學而予不及從之矣延祐庚申予居憂¶在臨川原甫
使人來告曰我著書以求皇極經世之旨子<md:KR4d0493_SBCK_009-6a>¶其來共講
焉且曰我以思學名齋居舊矣子為我記之明年¶予免
<pb:KR4d0493_WYG_009-10a>
喪省墓吳中將溯浙踰嶠以成其約會有召命不果又¶
四年景仁來京師每以思學之記為説予曰原甫髙邁
絶俗¶又能閒居山林無世事之奪其所就殆必過人逺
矣予何足¶以言予苟言之人之所知耳所不知固不可
言也他日授説¶於原甫而執筆焉尚未晚也景仁曰不
可必有以復於原甫¶者乃試誦所聞焉古之所謂學者
無他學也心學而已耳心¶之本體葢足以同天地之量
而致用之功又足以繼成天地¶之不能者焉舍是勿學
<pb:KR4d0493_WYG_009-10b>
而外求焉則亦非聖賢之學矣然而¶其要也不出於仁
義禮智之固有其見諸物雖極萬變未¶有出乎父子夫
婦君臣長㓜朋友之外者也故曰聖人者人¶倫之至而
已聖人至而我未至故必學焉求其所以至則必¶思焉
且何以知聖人哉於其言行而已矣言其言也行其行<md:KR4d0493_SBCK_009-6b>¶也然而反諸心而有未盡行諸已而有勿得是以有思
固非¶茫然無所主而妄馳者也彼其由之而弗之察違
之而不覺¶反憧憧往來於客氣之感何其多哉乃有為
<pb:KR4d0493_WYG_009-11a>
之説者反欲絶¶去倫理措心如墻壁以待夫忽然之悟
於一觸之覺不亦殆¶乎今求諸此而不得者乃欲從事
於彼以庻幾萬一焉反以¶絶學自勝果為善思者乎噫
學固原如斯而善思者必有所¶受矣今夫有事於思者
如火之始然而煙鬱之泉之始逹而¶泥汨之草木始生
土石必軋之逮其發也葢亦己艱矣故非¶高明之資未
易遽徹也而况思非其道者乎然而嘗聞之明¶睿所照
者非若考索之所至夫至於明睿則無所事乎思矣¶無
<pb:KR4d0493_WYG_009-11b>
思者幾乎聖人矣其始乃在於完飬而涵泳焉時至而
化¶有非在我者豈不盛哉請以是質諸原甫或有取焉
則因以¶為記<md:KR4d0493_SBCK_009-7a>¶　　髙氏貞節堂記¶
髙母鄧夫人蜀之臨邛人故宋江西運管諱允績之冡
婦登¶仕郎諱翁彛之妻而士貴之母也運管既卒于官
而登仕亦¶相繼殁當是時鄧夫人年二十有九其子四
嵗耳遭時亂離¶守節自誓皎如氷霜躬自織緝以具衣
<pb:KR4d0493_WYG_009-12a>
食乂撙節盈餘以資¶其子從師取友既而所居燬于火
無强近之親可依托屏居¶陋巷家徒壁立幾無以為生
而益厲堅苦卒以成其子又教¶養兄伯之孤子至受室
乃已後數十年子長家裕然猶勤儉¶晏眠晨興以率其
家人色嚴毅不妄言笑内外親戚敬憚之¶稍有餘又斥
以周人勿靳也教諸孫尤不以姑息為愛故粗¶有成立
年七十四有司以其事聞於朝省乃旌表其門閭於¶是
士貴亦大其堂以奉之其名曰貞節葢享備養者又五
<pb:KR4d0493_WYG_009-12b>
年¶而終士貴既免喪猶不忍死其親刻木象夫人置堂
上飲食<md:KR4d0493_SBCK_009-7b>¶必祝出入必祝如其生時泰定丙寅之嵗夫人
殁十五年矣¶乃來告某曰我髙氏魏氏本同姓而吾二
氏與子世家相為¶姻好者二百年著齋忠襄公與鶴山
文靖公則我曾大父嘉¶定府君之弟而子之曾大父提
刑公之畏友也從祖叅政恥¶堂公與子之從祖户部公
國史婚姻之弟兄也及我祖兄又嗣¶昏於名門而吾與
子年相若情相好也先夫人之事子宜知¶之而士貴也
<pb:KR4d0493_WYG_009-13a>
未有所托于不朽則誠有所待矣然而嵗月逾¶邁恐就
湮没而吾子有位于朝顓以文學為職事則吾名¶堂之
意非子記之将誰屬乎某再拜受其言勿敢辭惟先夫¶
人之貞節表著明白如此其可冺而勿傳乎乃取其事
而次¶第之識諸堂上以示其子孫以勸天下之為人婦
為人母者¶則又告諸士貴曰吾嘗聞之昔嘉定府君殁
文靖公哭之曰¶才名四十年四為二千石人所甚榮而公
無矜色志有不得<md:KR4d0493_SBCK_009-8a>¶則循理以行其心之所安無苛取無
<pb:KR4d0493_WYG_009-13b>
厚望而造物者又中止¶之然則其蓄而未發者葢深矣
又重以夫人之貞節如此則¶高氏子孫未有艾乎丁卯
正月甲子記¶
　　徳符堂記¶
古之仕者不必出其國大夫士非有朝聘軍旅之事未
有舍¶其鄉黨親戚墳墓而之他邦者自侯國而入仕王
庭葢可數¶焉春秋之末善用材者稍不盡出其國雖聖
人不能不轍環¶於四方矣井田廢而士不出於農矣封
<pb:KR4d0493_WYG_009-14a>
建廢而人自達於天¶子矣於是材者能者之用不自止
於郡縣矣而士大夫始有¶去其鄉不復能自歸者焉若
仁人君子之心詎能一日而忘¶父母之邦乎是故去家
而見用於世既貴而復歸故鄉此固¶人情之所同欲也
然而能得之者或鮮矣高唐王公仁甫從¶其父時宦逰
東南聲譽日起徧歴臺閣及持節江南副司臬<md:KR4d0493_SBCK_009-8b>¶事始得
一過其家顧瞻源泉之深長竹樹之葱蒨慨然從其¶老
人昆弟求問其大父王大父釣游之舊躊躇咏嘆依依
<pb:KR4d0493_WYG_009-14b>
然¶殆不能舍而去之王事有程不可留止而中心之往
來未始¶一日忘也天厯三年自參議中書拜治書侍御
史眷遇日隆¶事任益重公亦自知其未可以遽歸也以
其未可遽歸也故¶其思加切焉因以告某曰里中有宅
宅中有堂我構我成祭¶祀賔客之所在也然而鬱乎在
望莫之至焉子何以表之而¶系吾志也廼為攷諸王氏
之故取諸三槐堂銘名之曰徳符堂¶云夫善言徳者必
本於父兄古之道也今夫大山喬岳之間¶滃然雲興沛
<pb:KR4d0493_WYG_009-15a>
然雨作土石發乎光潤英華粲乎日星豈無所¶自者哉
仁甫氏以令聞令望見知天子為名公卿固其符¶之已
見者矣古人有言有感於斯應必隨之符之謂矣仁甫¶
氏以學問為術智以政事佐化功則所謂應者復為感
矣感<md:KR4d0493_SBCK_009-9a>¶應相乘於無窮者豈有涯哉王氏有賢子孫善求
其本始而¶得其符之所自發其在斯堂乎於乎君子之
為徳也自家而¶鄉自鄉而國自國而天下善推其所為
而已矣然則王氏之¶徳之符也其見信於斯世豈不逺
<pb:KR4d0493_WYG_009-15b>
且大乎¶
　　書隠堂記¶
莆陽林泉生清源既登至順庚午進士第即介前進士
昭武¶黄清老子肅來求文以記其家所謂書隠堂者曰
其父録判¶君将致事而佚老於此云始予待罪殿廬得
讀泉生所進卷¶而次第之以聞故雖老病誠願與賢俊
為文字之歡顧未有¶説以復於二子是以文久未克就
閏七月得官且歸求之益¶力予其能已於言乎君子生
<pb:KR4d0493_WYG_009-16a>
乎世也不出則處不隠則顯行¶斯二者則有其道矣時
隠則隠時顯則顯名以著之當隠則¶隠當顯則顯義以
裁之固不卑隠而尚顯亦豈以隠為髙而<md:KR4d0493_SBCK_009-9b>¶顯為非哉今
林氏父子老者既仕而歸壮者方出而仕何猶¶自托於
隠之云乎昔之記宫室者不有基構工事之勞則必¶有
制作表異之故今斯堂也尊者治賔祭之禮㓜者修奉
飬¶之職皆人道之常也常則何以言之哉雖然隠以書
言則或¶得以為之説矣葢隠有潛心之義焉匪直藏其
<pb:KR4d0493_WYG_009-16b>
身之謂也世¶有淺之為士者托文辭以自售其於聖賢
語言之微心學之¶懿其得之或寡矣况乎持不足之資
既出而仕則睢盱以合¶世好龍斷以足已欲豈復有一
息之暇回顧其所得之自乎¶而林氏父子仕而不忘隠
吏而不忘書父子兄弟之間所以¶相激勵儆誡者豈常
人之見也哉予於是知林氏之賢而因¶以知閩士之多
賢也予嘗懐思龜山楊夫子親承伊洛之傳¶至於延平
徳業盛大上配作者即其地里之近風化之深天¶下其
<pb:KR4d0493_WYG_009-17a>
孰能先之海嶠寂寞之濵豈無遯世長往之士聞予言<md:KR4d0493_SBCK_009-10a>¶而一慨者乎清原苟知其人尚以告予予将順下風而
求見¶焉是為記¶
　　興雲橋記¶
泰定元年秋大同路城東新脩石橋成河東連率圖緜
公題¶曰興雲之橋明年寓書京師請於集賢王公約以
記來屬焉¶按舊記大同古平城如渾之水循其城東而
南行亦名曰御¶河朝會轉輸東趨京師必踰是焉河水
<pb:KR4d0493_WYG_009-17b>
本盛遇積雨益横溢¶阻行者故自元魏以至于唐河流
分合不同率造橋以達嵗¶乆沿革不能詳焉其可知者
金天會壬子留守高慶裔所作¶不一年以大雨震電有
怪物出壊其十一二後三年乙卯居¶民髙居安葺完之
事具宇文虚中記後四十七年為大定辛¶丑又以大雨
震電壊其十八九明年壬寅留守完顔褒重作¶之事具
邊元忠記今橋是也至國朝至大三年凡百三十年<md:KR4d0493_SBCK_009-10b>¶又
以水壊官家葺焉又十有二年為至治元年又壊郡吏
<pb:KR4d0493_WYG_009-18a>
考¶諸故府取舊比以請連率為達諸朝得給錢市材役
民力如¶章嵗終會焉連率屬其副孫侯諧大同路屬其
判官某縣屬¶其主簿某上下以次承事於是孫侯曰財
不可以屬費民不¶可以數勞必究其所以壊而求所以
長乆者工曰橋凡二十¶有七間其西不壊者二十有三
石柱也東當水所趨而柱皆¶木鄉徒取其易成而不計
其易壊也乃採石於𢎞山之下凡¶為柱二十四自上下
流望之屹然壁立然後棧木甃石植欄¶楯表門闕飾神
<pb:KR4d0493_WYG_009-18b>
祠官舍之屬皆以次成始八月甲子畢以九¶月甲子凡
若干日夫為梁之役有民人土地之常事也今連¶率總
一方委任甚重視民事之急猶請於上而後行為之以¶
時而民不勞用之有度而財不廢無一不合於理者揆
諸春¶秋之法常事不書可也此何以書哉噫善為政者
當為其所<md:KR4d0493_SBCK_009-11a>¶不可不為而不敢擅為其所不得為與輕為
其所不必為則¶民力其庻幾矣且革既壊於一日思持
久於方來不以速成¶為能而以他日為慮葢仁智之事
<pb:KR4d0493_WYG_009-19a>
而斯民之所頼者也書之¶者豈徒紀其功之敏哉謹具
以告來者俾有所考以圖無斁¶焉可也¶
　説¶
　　尚志齋説¶
亦嘗觀於射乎正鵠者射者之所志也於是良爾弓直
爾矢¶飬爾氣畜爾力正爾身守爾法而臨之挽必圓視
必審發必¶决求中乎正鵠而已矣正鵠之不立則無專
一之趣鄉則雖¶有善器彊力茫茫然將安所施哉况乎
<pb:KR4d0493_WYG_009-19b>
㢮焉以嬉□焉以發¶初無定的亦不期於必中者其君
子絶之不與為偶以其無¶志也善為學者苟知此説其
亦可以少警矣乎夫學者之欲<md:KR4d0493_SBCK_009-11b>¶至於聖賢猶射者之求
中夫正鵠也不以聖賢為凖的而學¶者是不立正鵠而
射者也志無定向則汎濫汪洋無所底止¶其不為妄人
者幾希此立志之最先者也既有定向則求所¶以至之
之道焉尤非有志者不能也是故從師取友讀書窮¶理
皆求至之事也於是平居無事之時此志未嘗慢也應
<pb:KR4d0493_WYG_009-20a>
事¶接物之際此志未嘗亂也安逸順適志不為䘮患難
憂戚志¶不為懾必求達吾之欲至而後已此立志始終
不可渝者也¶是故志苟立矣雖至於聖人可也昔人有
言曰有志者事竟¶成又曰用志不紛乃凝於神此之謂
也志苟不立雖細微之¶事猶無可成之理况為學之大
乎昔者夫子以生知天縱之¶資其始學也猶必曰志况
吾黨小子之至愚極困者乎其不¶可不以尚志為至要
至急也審矣今大司冦之上士浚儀黄¶君之善教子也
<pb:KR4d0493_WYG_009-20b>
和而有制嚴而不離嘗遣濟也受業于予濟<md:KR4d0493_SBCK_009-12a>¶也請題其
齋居以自勵因為書尚志二字以贈之他日暫還¶其鄉
又來求說援筆書所欲言不覺其煩也濟也尚思立志¶
乎哉¶
　　題王氏子五嵗女弟說¶
王氏子因哭女弟而忽生無窮之悲信天性之發見而
非五¶嵗兒所能及親每飯必拜至於十五不變孰謂禮
自外至者¶乎先王知其若是也故有以節文之而教生
<pb:KR4d0493_WYG_009-21a>
焉嗚呼苟有教¶焉充王氏之所至堯舜之民矣乎¶
　　李士𢎞二子字説¶
集賢學士河東李公謂集曰予嘗字季弟之子思謹曰
克忠¶思善曰克敏而子為之辭今天子追賜謚我先公
實有忠與¶敏二文先公以是易名上所賜也予不忍令
子孫同之更字¶謹以恭字善以至子更為我申命之集
乃言曰謹乎謹乎志<md:KR4d0493_SBCK_009-12b>¶髙氣揚不知為謹也神昏力弱不
足以謹也千慮萬應一有¶不謹然猶不可而况漫以不
<pb:KR4d0493_WYG_009-21b>
謹臨之豈復有為人之道哉字¶之曰恭示以謹之法矣
共之為文象手足也為文指事益宻¶又加之從心焉夫
執玉奉盈手容之至謹者也然而心不在¶焉則失之矣
故曰歛其放心於執事之間弟子之所以為恭¶也謹乎
思所以從事於恭者可也善乎善乎亦知善矣非自¶外
至者乎性之本初未始不善也刳其本而失其初善斯
亡¶矣君子之善復之也非能有加於當然也不至於其
當然者¶則未也至於其所當然則無所踰也故言明徳
<pb:KR4d0493_WYG_009-22a>
者言新民者¶一至於至善而後止故曰聖人人倫之至
也愚以是知自聖¶人以至於庻民皆有此善也聖人至
而庻民勿至也求至焉¶賢者之事也善乎望乎子者非
妄也子求至焉非僭也夫其¶功大矣未易言也然而為
學而不知此則無所學矣故公之<md:KR4d0493_SBCK_009-13a>¶意非獨為二子言也
亦欲諸子通識之矣於是距始命字之¶嵗六年矣二三
子亦有因予言而警悟用力真有所至者乎¶
　　李克畯字説
<pb:KR4d0493_WYG_009-22b>
河東李公以至大辛亥之嵗為其子若侄七人製名字
既嘗¶使集申其意而祝之其曰思徳字克畯公子也後
九年乃¶來求集益陳其義以自勉其請至于六七次而
不倦夫世之人¶命其子以嘉名者未有若李公擇言示
訓之深切著明者也¶為人子者有若克畯知尊父命而
不敢忽思有以推明其意¶而力致焉或寡矣集雖不敏
敢不為克畯言之乎雖然其説¶至大有不易於言者矣
子之名字葢取帝典克明俊徳之言¶而製之也克明俊
<pb:KR4d0493_WYG_009-23a>
徳者古先聖人之盛者也而人常易言之¶由不察也集
聞之俊畯字通用而禮記又作峻葢同為髙大¶之義故
釋者曰俊大也而世人謂俊為輕俊捷疾之名則失<md:KR4d0493_SBCK_009-13b>¶之
矣夫所謂俊彥俊乂俊民俊士者皆以其有大徳也配
英¶配豪配髦配傑而言者皆以其髙出千萬人之上者
也然而¶髙大之人見理必易於常人其才則似乎輕捷
矣而非俊之¶本義也斯言得之矣是故愚欲子為髙大
之俊而不欲子為¶輕捷之俊也然而義未周也傳曰知
<pb:KR4d0493_WYG_009-23b>
崇禮卑崇效天卑法地¶夫言髙大莫崇於天矣今言知
崇如天可謂極髙矣而必繼¶之禮卑喻其卑乃至於如
地者何也又嘗聞之矣知崇者言¶知識之超邁禮卑者
言踐履之切實也推其至至於成性存¶存必由於此則
是徳益盛而禮益恭者尤聖學之至盛者也¶苟欲為超
邁而不切於實乃為學之大弊善思徳者不為也¶愚既
論高大之為俊以矯輕捷之失矣然又慮其悞以過髙¶
為髙而不知切實之事故又引易以明之誠願子之有
<pb:KR4d0493_WYG_009-24a>
察於¶此也集之不易於言而終不敢不言者其亦有以
諒予心也<md:KR4d0493_SBCK_009-14a>¶夫¶
　　書曾仲禮字說後¶
聖賢千言萬語具在簡册濓洛以來大儒君子又發其
藴奥¶而辨其精微昭如日月條理具備學者皆得誦而
習之皆切¶已之要言入徳之成法譬諸田則可以得獸
矣茫茫原野不¶即虞焉則迷於鄉方藥則可已疾矣方
餌滿前不命醫則謬¶於對證此答問達材之為教所以
<pb:KR4d0493_WYG_009-24b>
貴乎師友見聞者也博文¶約禮之説自顔氏率是以為
學焉孰不知之而善學之士又¶求其説於先知先覺者
豈直為觀美也是故答問者詎可不¶視其所至而汎應
之哉吾於臨川先生所為仲禮字説而竊¶有感焉何其
言之富而意之足也知古書而行天理可謂至¶矣又示
之以慎獨之説啟其端而使之求之可也而又告之¶曰
於人所不見之處凡不可以對人言者斷斷乎其不肯
為<md:KR4d0493_SBCK_009-14b>¶此猶食在其前唯舉而嚥之耳然而用力與否則在其
<pb:KR4d0493_WYG_009-25a>
人乎昔¶劉元城問學於司馬公得誠之一言又問得一
辭曰自不妄¶語始入葢退而櫽括其所為凡三年後得
焉此誠楷則矣因¶臨川之言而用力於慎獨焉極其至
則天道也噫觀美之空¶言乎哉仲禮初拜御史行臺江
南出是説求予識之夫御史¶職事要重有巡行糾察斷
决之勞不得如經生學子朝諷暮¶誦矣而一事之至一
念之發必以是求其沛然可勝禦哉¶
　　劉仲經字説
<pb:KR4d0493_WYG_009-25b>
保定劉道傳來求字字之曰仲經又請其説韓子曰是
道也¶何道也堯舜禹湯文王周公孔子之所傳也此數
聖人邈乎¶數千載之上容色不可得而見矣音聲不可
得而聞矣然而¶道徳文章之所存禮樂刑政之所載百
世之下如親見之者¶經在焉耳經者何也易詩書春秋
是也學者學乎此則為君<md:KR4d0493_SBCK_009-15a>¶子反乎此則為小人為天下
國家者法乎此則治悖乎此則¶不治載是道者經之為
書也傳是道者數聖人之所以為心¶也言道傳而不本
<pb:KR4d0493_WYG_009-26a>
諸經可乎故字之曰仲經經之為文言治¶絲之事經其
引而伸之者也引而伸之者即其常而不變循¶直道而
貫通之義也仲經試思之¶
　
　
　
　
　
<pb:KR4d0493_WYG_009-26b>
　
　
　
　
　
　
　
　道園學古録卷九
