# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:17.595233
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0526-022道園學古錄-卷第二十二.
<pb:KR4d0493_SBCK_022-1a>¶
道園學古録卷之二十二　應制録二¶
　　　　　　　　　　　　　雍　虞　集　伯生¶
　　制誥¶
　　　　封宣聖夫人制¶
我國家惇典禮以彌文本閨門以成教乃睠素王之廟尚虚¶
元嫓之封有其舉之斯爲盛矣大成至聖文宣王妻并官氏¶
來嬪聖室垂&KR0073;丗家&KR0508;豆出房因流風於殷禮瑟琴在御存¶
燕樂於魯堂功言邈若於遺聞儀範儼乎其合德作爾禕衣¶
之象稱其命鼎之銘噫秩秩彛倫吾欲廣関雎鵲巢之化皇¶
皇文治天其興河圖鳯鳥之祥可特封大成至聖文宣王夫¶
人主者施行¶
　　　　鄆安大長公主詞頭¶
皇家制禮恩實重於懿親帝女正儀體&KR0057;隆於尊属肆頒異¶
<pb:KR4d0493_SBCK_022-1b>¶
数祗恊彛章公主某慈孝夙聞肅雝維則翟車象服備赫奕¶
於先朝鳬繹&KR0027;&KR0041;適奠安於樂國爰進加於長號又増益於¶
大名於戯詩詠穠華德弥崇於戚畹易占元吉丗永保於藩¶
封¶
　　　　燕帖木右丞相封太平王制¶
朕正祖宗之統入纉丕圖國有社稷之臣亶維丗胄旣克戡¶
於多難冝超示於殊恩具官某沉鷙有謀英銳無敵我¶
皇考昔撫軍於龍朔而尓父寔佐命之虎臣賜劵報功盟書¶
啓籥更累朝而弥&KR0139;識大歴之攸歸手握兵符力扶景祚及¶
清宮而迎乗猶多壘之在郊臨陳誓師咸服奉辭之慷&KR0099;揮¶
戈决戰衆驚用武之神明人民懷綏輯之恩城闕壯奠安之¶
&KR0020;俾兼司於將相用修扞於&KR0022;家韓信之輔漢皇論定當時¶
之攻取子儀之在唐室身爲天下之安危皆眞食於王封今¶
<pb:KR4d0493_SBCK_022-2a>¶
何慙於往轍是用錫之位號胙以土田禮冠絶於百僚名永¶
垂於千載嗚虖有非常之功則有非常之賞朕用&KR0324;於勲勞¶
建太平之業而享太平之成尓母忘於眷注丕昭至意式克¶
欽承¶
　　　　封營都王制¶
&KR0225;懷故舊之恩莫如阿保爰致褒崇之典俾極哀榮國有恒¶
規朕無私惠具官某㳟良而愿慤温厚而老成卜以&KR0018;之昔¶
&KR0013;東朝之簡用擇其可者並居甲&KR0026;以扶持嗟備著於勤勞¶
不少留於&KR0132;艾肆予踐阼首錫褒封時廵來次於近郊秋露¶
乆濡於&KR0043;草顧兹賁典未究深&KR0168;廼命外廷更申異数於戯¶
五等之爵重莫過於王封千乗之&KR0022;親莫先於畿甸尚其英¶
爽承我休嘉¶
　　　　營都王夫人¶
<pb:KR4d0493_SBCK_022-2b>¶
纂圖撫運崇德報功追念爾勞克任保持之力至于今日共¶
享安榮之時天不假年禮冝異数具官某出入禁掖左右朕¶
躬安其煦育之柔稱尓温良之懿&KR0022;家宫府共興故舊之思¶
車服土田何愛便蕃之錫爰頒予渥俾相其夫於戯若昔諸¶
侯王有生至貴封之千乗國無憾令終¶
　　　　封營國公制¶
國之令典必兼恩義之隆時維舊勛冝錫褒崇之盛嗟其逺¶
矣今俾申之具官某自其㓜時在朕潜邸襁褓共其燥&KR0668;啓¶
處與之周旋越在艱難&KR0057;&KR0018;勞勩属櫜鞬而未釋傷雨霧之¶
逾深■轊以歸籌帷頓失迨予纉緒風雲千載之興獨尓親¶
臣丘隴九原之閟廓其封兆錫以榮名顧未究於予懷乃增¶
疇於大邑於戯萬鍾之禄雖不及於生前兩丗之封庶有&KR0134;¶
於天下¶
<pb:KR4d0493_SBCK_022-3a>¶
　　　　營國公夫人¶
盡瘁以仕良臣有翊衛之勤從一而終貞婦抱純誠之懿錫¶
以寵数光于幽潜具官某淑愼其身柔嘉維則閔殷雷之勤¶
而&KR0134;義守柏舟之誓而靡他同穴而藏得相從于地下䟽恩¶
以報何不逮於生前賁之簡書易其湯沐於戯哀榮&KR0013;於兩¶
丗固申&KR0134;於舊勞忠孝萃於一門亦以表夫髙節¶
　　　　封寕朔王制¶
朕纂膺丕緒聿懷舊德之臣&KR0993;歴治朝夙&KR0013;先皇之眷未及¶
懸車之歳遽聞拱木之新爰命有司備循彛典具官斡赤剛¶
明而有守沉毅而善謀閑輿衛於藩垣治軍實於幙府自覃¶
懷而入定内難與賛廟謨望龍朔而奉導前驅仰承天表進¶
拜集賢之任旋參儲極之寮徧踐清華具瞻台鼎往填南服¶
偶逢草&KR0068;之弄兵召使北還猶駐䄡帷而按堵不遺&KR0104;於宵¶
<pb:KR4d0493_SBCK_022-3b>¶
　　　　營國公夫人¶
盡瘁以仕良臣有翊衛之勤從一而終貞婦抱純誠之懿錫¶
以寵数光于幽潜具官某淑愼其身柔嘉維則閔殷雷之勤¶
而&KR0134;義守柏舟之誓而靡他同穴而藏得相從于地下䟽恩¶
以報何不逮於生前賁之簡書易其湯沐於戯哀榮&KR0013;於兩¶
丗固申&KR0134;於舊勞忠孝萃於一門亦以表夫髙節¶
　　　　封寕朔王制¶
朕纂膺丕緒聿懷舊德之臣&KR0993;歴治朝夙&KR0013;先皇之眷未及¶
懸車之歳遽聞拱木之新爰命有司備循彛典具官斡赤剛¶
明而有守沉毅而善謀閑輿衛於藩垣治軍實於幙府自覃¶
懷而入定内難與賛廟謨望龍朔而奉導前驅仰承天表進¶
拜集賢之任旋參儲極之寮徧踐清華具瞻台鼎往填南服¶
偶逢草&KR0068;之弄兵召使北還猶駐䄡帷而按堵不遺&KR0104;於宵¶
<pb:KR4d0493_SBCK_022-4a>¶
旰真知體之股肱乆簡朕心方將柄用廼致憗遺之誄寔深¶
&KR0132;艾之思賢子能忠在朕左右眞王加錫賁卿始終並兼封¶
贈之崇式表哀榮之極於乎往哉魂魄樂壯美之山河宜尓¶
子孫輔尊安之社稷¶
　　　　封寕朔王夫人¶
睠我大臣旣極褒崇之典相其内助冝同恩数之隆俾増耀¶
於禕䄖用齊華於圭衮具官斡赤妻鉄理柔嘉而端肅㳟儉¶
而和平克賛其夫終始股肱之任善儀諸子服勤左右之方¶
身致康寕家用昌熾命錫封章之貴養宜鼎食之珍於戯維¶
此朔方寔尓丗家之舊躋於上壽用成賢母之名¶
　　　　封遼陽王制¶
朕寅奉丕基務推茂澤廼睠廷臣之舊昔膺柄用之勞俾率¶
彛草特還䘏典具官哈散秉資謹愿接物寛容始縁&KR0043;衛之¶
<pb:KR4d0493_SBCK_022-4b>¶
勤尋&KR0009;貨泉之任致身省闥盖歴事於五朝執政廟堂嘗首¶
相者数載每規隨於畫一克同恊於和㳟均逸外藩逺將德¶
意宣恩東服備著輯綏凡其登進之時率在阜殷之日乆奉¶
公於夙夜亦良稱於股肱弗永終譽遽興逺嘅秋霜在野莫¶
追旣往之悲旦日行封尚服維新之渥兹誠異数式慰遺魂¶
噫遼海非遥姑遂懷郷之志子孫不隊益推報國之忠¶
　　　　封燕卜鄰知院祖明里¶
我國家教孝以&KR0134;忠因近以及逺德之茂者名乆而後著恩¶
之深者爵加而愈隆具官某愿而能㳟勇而知禮始逢景運¶
當東征西伐之殷先啓戎行有左弭右鞬之助克勤乃事竟¶
隕厥躬&KR0139;融不及於當時勲業廼興於後裔往稽故府冝錫¶
嘉&KR0022;於戯古者專城重地莫逾於上谷賁諸幽壌名王遂賜¶
於全封爾其有知服我休命¶
<pb:KR4d0493_SBCK_022-5a>¶
　　　　祖母¶
師武臣力國家致興運之隆　母子有成人之造異¶
恩所洎豈曰徒然具官某儉以&KR0346;躬慈而逮下相其夫子每¶
崇忠厚之風宜尓家人用啓功庸之盛是以甫及再傳之後¶
並登一品之榮五丗其昌三王並列於戯酬其爵邑欲逺舉¶
於雲中咨尓臣工以示&KR0134;於天下用申&KR0139;命以賁幽宫¶
　　　　父¶
中興啓運則必有帷幄之舊不二之臣重禄&KR0134;功則必有茅¶
土之封便蕃之錫具官某&KR0494;在&KR0043;衛已著勤勞王師飛渡於¶
長江旣賈先登之勇使節載臨於多壘不忘命將之忠逮其¶
子孫相我家國至重者本兵之任至嚴者風紀之司而尓一¶
家兼兹兩府故紀勲庸之盛以彰信任之功列以王章著之¶
&KR0022;典於戯擁雍州之地式重師垣申泰山之盟聿昌丗胄益¶
<pb:KR4d0493_SBCK_022-5b>¶
崇忠盡用保休嘉¶
　　　　趙平章加官封制¶
宰輔者政之根本特䟽貴爵之封老成者國之&KR0433;&KR0027;爰極文¶
儒之任進登崇級増重化&KR0096;具官趙某方嚴而精明果毅而¶
詳縝卓以櫜鞬之胄儼然韋布之風始事¶
丗皇即拜御史多歴年所徧踐臺司閱實簡書每先幾而扶¶
直作新風紀必正色以摧姦常依日月之光不改氷霜之操¶
洊在政府蔚爲名臣嗟賢者之遘屯見予家之多難䔥望之¶
身罹機禍幾貽咎於當時汲長孺面質深文耻獨爲於君子¶
曁于戡定嘉尓勤勞審是統宗旣蹈危而奉義至其子弟亦¶
見殺以成仁方圖報之在&KR0168;屢引年而爲&KR0003;載念紫微之務¶
實資黄髪之詢是用建尓上公保兹東魯可&KR0278;游於舘閣以¶
勱相於國家於戯愼乃威儀赤舄具瞻於几几俾之&KR0132;文泰¶
<pb:KR4d0493_SBCK_022-6a>¶
山庸作於岩岩尓其欽哉服我休命¶
　　　　封悟理閒八制¶
粤有髙僧來從西域式弘内教爰錫嘉稱悟理閒八歴丗勤¶
脩一源不昧寳月長臨於逝水慈雲隨起於祗園逺探夙智¶
之因如指其掌廣&KR0003;眞如之緼實契予心紹隆佛種之傳以¶
稱國師之號可特授智勝妙行&KR0043;慧通應圜悟佑福國師¶
　　　　封鑑賛八制¶
象教之行國家所尚冝申嘉號用表髙僧鑑賛八性本天成¶
丗隆佛種昔弘宣於内典蚤有譽於諸方物不累心舎奉已¶
者二萬戸事融於理獨&KR0046;居者十餘年旣徇請而一來冝具¶
書於衆善可特授宏智正悟大辯捴持勝濟慧福國師¶
　　　　封蔣山寳公和尚制¶
朕丕纂鴻圗中興景運致百靈之扶翊出庶徴之禎祥廼睠¶
<pb:KR4d0493_SBCK_022-6b>¶
眞如&KR0057;深簡注寳公和尚現化身而濟丗持應器以垂機&KR0139;¶
宻齊彰神變著聞於當日慈威互用&KR0315;休行及於千年藐在¶
大江之南常住道林之上朕昔居潜邸恒仰寳坊萬石懸鐘¶
表明珠而不灼四阿承霤輯多寳以新成曁余踐祚之&KR0004;首¶
致加封之敬若稽祀典冝錫賛書噫尚鍳至誠豈直朕躬之¶
禱益弘願力俾堅兆姓之安¶
　　　　封張眞君制¶
朕惟有道之君臨治貴無爲而民化故先哲相承於上德而¶
至譽不執於常名腃兹大歴之在予懷昔異人之輔丗具官¶
某俶以興運褎然來儀咨庸方篤於&KR1078;思晤對即符於神㑹¶
嘉謀入告其辭如徴於&KR0433;&KR0027;成功不居其志固輕於軒冕處¶
身於至約之地毓物於泰和之中酬酢事變而先見其幾從¶
容朝廷而不濡其迹設教獨髙於衆甫傳宗最號於多賢盛¶
<pb:KR4d0493_SBCK_022-7a>¶
服齊明保合天人之際基命宥宻賛㐮&KR0022;國之休遽脫屣而¶
弗留每當宁而永嘅猶慮人閒之爵莫縻方外之游俾極崇¶
稱以表髙致於乎陟降左右想陪列聖於帝庭出入有無恒¶
佑萬年之皇祚尚紆玄覧祗若寵章¶
　　　　大道教十一祖張眞人制¶
朕&KR0099;&KR0026;古昔有懷大道之淳&KR0663;考聖神悉尚至誠之本縁名¶
而設其教論丗以嗣其宗其&KR0003;之興于今兹乆張某淵乎授¶
受逺有師承結宇丹臺仍載皇人之筆奉祠黃石盖由老父¶
之書惟神物之猶存乃嘉名之是錫率由其舊眷渥維新噫¶
與天下而爲公朕用敷於至意居域中而同大尓母斁於眞風¶
　　序¶
　　　　皇圖大訓序¶
皇圖大訓者前榮禄大夫中書右丞臣許師敬因其先臣衡¶
<pb:KR4d0493_SBCK_022-7b>¶
以脩德爲治之事嘗進&KR0003;於¶
丗祖皇帝者而申&KR0283;之而翰林斈士承㫖榮禄大夫知經筵¶
事臣阿璘帖木兒奎章閣大斈士光禄大夫知經筵事臣忽¶
都魯都兒迷失&KR0243;譯以國語者也天暦二年　天子始作奎¶
章閣延問道德以熈聖斈又剏藝文監表章儒術取其書之¶
関繫於治教者以次摹印而傳之清燕之暇偶得此編以爲¶
聖經賢傳有功於丗道者旣各有成書而纂言輯行㑹&KR0011;可¶
&KR0026;者又盡出於前代獨此編作於明時文字爾雅譯&KR0003;詳明¶
便於國人故首命刻之仍敕臣集爲之序臣聞古之人君能¶
自得師者莫先於稽古古之人臣眞知愛君者務引於當道¶
後丗豈無聦明之君而無&KR1078;哲之實者弗攷於古訓故也爲¶
之臣者亦豈有不愛其君者然而不以阿順㫖意爲敬則以¶
承奉䟽節爲忠不知古斈以至於此爲其君者獨何利哉今¶
<pb:KR4d0493_SBCK_022-8a>¶
天子以天縱之聖克尊前聞又欲羣臣遍知其&KR0003;使不至徒¶
徇細人之愛爲具臣之事而已也於虖　聖心所在如天日¶
之昭明得是書者其可不深思於此也哉¶
　　　　金字藏經序¶
盖聞乾剛御丗必資化於坤儀月鏡&KR0386;空亦承輝於日象我¶
今上皇帝創建大承天護聖寺於是　皇后念紹隆於　祖¶
武祈輯福於　聖躬嘉惠生民俾均法施廼造金書三乗經¶
教一大珤藏廣啓勝縁増崇　上志伏願光音融徹&KR0139;宻圎¶
通五雨十風詠讃皇明之運普天率土皈依等斍之慈常住¶
正因永扶景祚¶
　　　　飲膳正要序¶
臣聞古之君子善脩其身者動息節宣以養生飲食衣服以¶
養體威儀行義以養德是故周公之制礼也天子之起居衣¶
<pb:KR4d0493_SBCK_022-8b>¶
服飲食各有其官皆統於冢宰盖愼之至也¶
今上皇帝天縱聖明文思深逺御延閣閱圖書旦莫有恒則¶
尊養德性以酬酢萬幾得内聖外王之道焉於是臣趙國公¶
孛蘭奚以所領膳醫臣忽思慧所撰飲膳正要以進其言曰¶
昔　丗祖皇帝食飲必稽於本草動静必準乎法度是以身¶
躋上壽貽子孫無疆之福焉是書也是時尚醫之論著者云¶
噫進書者可謂能執其藝事以致其忠愛者矣而　聖心溥¶
愽又將推以及人於是　中宫命留守臣金界奴庀工刻梓¶
摹印以徧賜臣下於呼推一巳之安使天下之人舉安推一¶
巳之壽使天下之人舉壽　聖天子以天地之心爲心而爲¶
生立命者盖如此天暦三年　月　日謹序¶
　　　　承天仁惠局藥方序¶
欽天統聖至德誠功大文孝皇帝以聦明叡知之資臨御宇¶
<pb:KR4d0493_SBCK_022-9a>¶
内推一心之至仁參兩儀而中立昭宣三光調順四時播五¶
行之精御六氣之辨恊士鈞之音通八風之化九功旣叙盛¶
德大業至矣哉是以億兆萬姓休養生息於壽域之中而不¶
識不知者也而　皇上至德無外視民如傷仁厚思恕之心¶
恒若不及乃命隆祥使司作承天仁惠藥局俾大醫院使臣¶
耿某取和剤局方御藥院方張長沙傷寒論宣明論端効方¶
朱氏活人書嚴氏済生方楊氏方錢氏小兒方擇其藥之適¶
用者分廿六門凡二百七十五方又勑中書右丞臣撒迪太¶
禧院使臣晃忽兒不花大司農臣張金界奴與奎章閣大斈¶
士臣阿榮相與詳定進上命刻其書而出大承天護聖寺庫¶
金製藥開局以施萬民之有疾苦者十月廿二日臣金界奴¶
至斈士院奉宣　聖㫖命臣集識而序之臣聞古者帝王之¶
於民也其爲之衣食以生養之又爲之謹禬禳治砭焫以救¶
<pb:KR4d0493_SBCK_022-9b>¶
扎瘥之不測此所謂先王有不忍人之心斯有不忍人之政¶
者也今　皇上一日萬幾而思慮之周至於仁惠局之設可¶
謂至且盡矣傳曰天地之大德曰生生也者所以爲我¶
皇元億萬斯年無疆之福也哉¶
　　記¶
　　　　奎章閣記(奉/勑視草)¶
大統旣正海内定一廼稽古右文崇德樂道以天暦二年三¶
月作　奎章之閣備燕閒之居將以淵潜遐思緝熈典斈廼¶
置學士貟俾頌乎祖宗之成訓毋忘乎創業之艱難而守¶
成之不易也又俾陳夫内聖外王之道興亡得失之故而以¶
自儆焉其爲閣也因便殿之西廡擇髙明而有容不加飾乎¶
采斵不重勞於土木不過啓户牖以順清燠樹庋閣以棲圖¶
書而已至於器玩之陳非古制作中法度者不得在列其爲¶
<pb:KR4d0493_SBCK_022-10a>¶
處也跬歩户庭之間而清嚴&KR0201;宻非有朝㑹祠享時廵之事¶
幾無一日而不御於斯於是宰輔有所奏請宥宻有所圖回¶
諍臣有所繩紏侍從有所獻替以次入對從容宻勿盖終日¶
焉而聲色狗馬不&KR0100;不物者無因而至前矣自古聖明叡知¶
善於怡心養神而培本浚原泛應萬變而不窮者未有易乎¶
此者也盖聞天有恒運日月之行不息矣地有恒&KR0020;水土之¶
載不匱矣人君有恒居則天地民物有所係屬而不易矣居¶
是閣也静焉而天爲一動焉而天弗違庶乎有道之福以保¶
我子孫&KR0058;民於無窮哉四月日記¶
　　　　五色石屏風記¶
聖天子在奎章閣有獻文石者平直如砥厚不及寸其陽丹¶
碧光彩有雲氣人物山川屋邑之形狀自然天成非工巧所¶
能摹儗其隂漫理紫&KR0243;可書可鐫有　勑命臣集記諸而攻¶
<pb:KR4d0493_SBCK_022-10b>¶
木製匡廓植以爲屏焉臣集拜手稽首而言曰洪惟　聖天¶
子天縦&KR1078;知作興人文所以命臣之意豈徒欲夸瑰異於玩¶
賞乎臣嘗聞之昔者龍馬&KR0018;圖而出於河㐲羲則之以作卦¶
畫而前民用盖二氣之實五行之殊蹟可見者理無不具俯¶
仰逺近皆有取焉况乎神物之特出者哉臣是以知天之所¶
以徴感於　聖心之深契者矣傳記有之女蝸氏之有天下¶
也錬五色石以&KR0024;天或者疑焉而臣獨以爲古言竒奥盖有¶
所喻五色者五行之精英&KR0024;天者猶言財成其道而輔相其¶
宜而石者以見夫理之堅確不移者也今兹石表文而裏質¶
隂陽之道也華絢而象物五行之變合也出於明時近御几¶
格豈偶然哉箕子陳洪範九疇首叙五行中主皇極盖以爲¶
五行順序則地平天成萬丗永頼不然則讁見於上變動於¶
下矣然其要在於極之建不建而已人君者天下之主宰也¶
<pb:KR4d0493_SBCK_022-11a>¶
天人之際寔在於此是故二五之流行而見於天者雨&KR0665;寒¶
燠風是也肅乂哲謀聖則有時若之休狂儧豫急&KR0041;則有恒¶
若之咎此感彼應関機之發間不容絲其不可揜者如此夫¶
石微物也臣願因以致其察焉則　聖天子合天心之妙以¶
接前聖之統成今日之治以垂萬丗之法不亦著乎臣集不¶
勝惓惓之至天暦二年十有一月甲子謹記¶
　　　　御史臺記¶
天暦元年十一月壬申御史臺臣入見　内殿　皇帝若曰¶
以予&KR0026;於天下之治不有臺憲之司布在中外則何以肅綱¶
紀正風化輔成朝廷之大政而休息吾民者乎昔我¶
丗祖皇帝即位之十年始立御史臺以揔國憲其憂深慮逺¶
使吾子孫有以周防於隱微禁制於&KR0064;著其在斯乎朕三復¶
貽謀究&KR0026;法意懼無以彰　皇祖創始之明責任之重其刻¶
<pb:KR4d0493_SBCK_022-11b>¶
石内臺儆有位於無窮焉丁亥御史大夫臣伯顔等言謹具¶
石請刻　詔書制詔國史汝丗延汝集等其製文係以御史¶
大夫以下至監察御史姓氏臣丗延自中丞行臺江南臣集¶
承　詔再拜稽首而言曰我　皇元之始受天命也建旗龍¶
漠威令赫然小大君長無有逺迩師征所加或克或附於是¶
因俗以施政任地以率賦出其豪傑而用之禁罔䟽闊包荒¶
懷柔故能以成其大制作之事盖有待也¶
丗祖皇帝聖繇天縱神武不殺智絀群䇿取善無方定天下¶
而一之乃攷帝王之道酌古今之宜建國紀元而著令典焉¶
立官府置郡縣各有其職而上下相承内外相維聮屬貫通¶
以通功成務丞相治中書以統之上承天子出政令於天下¶
較若畫一莫敢踰焉其或任焉而非人令焉而非法近焉而¶
弗察逺焉而弗逹交修其非以輔其所不逮則責諸風憲它¶
<pb:KR4d0493_SBCK_022-12a>¶
官雖貴且重不得預况乎朝廷百執事郡縣小大之吏作姦¶
犯科爲不善者乎是故使其君子安焉以盡心使其小人懼¶
焉而遷善而天下之治成矣此其官所以不可一日闕與¶
今上皇帝以　武皇之親子乆勞於外入正統緒罪人斯得¶
功成不居克譲　大位故其&KR0026;乎事變之極而知患得患失¶
者必至於無所不至察乎民庶之隱微知其蠧弊深刻而無¶
所告愬故&KR0099;然當宁興嘆而属意於斯者豈偶然哉謹按御¶
史臺至元五年置秩從二品二十一年陞正二品大德十一¶
年陞從一品臺有大夫一人後増一人中丞二人後又増二¶
人隨復故侍御史二人治書侍御史二人殿中侍御史二人¶
治朝著之事典事二人掌幕府文書之事後改爲都事三人¶
後又以都事之長&KR0041;古若色目一人爲經歴檢法二人後廢¶
管勾三人其一人兼照磨監察御史十二人後増至十六人¶
<pb:KR4d0493_SBCK_022-12b>¶
皆漢人又増&KR0041;古色目人如漢人之数今三十人至元十四¶
年旣取宋置南行臺二十七年專蒞江南之地號江南諸道¶
行御史臺官秩如内臺而監察御史今二十四人西行臺&KR0004;¶
由雲南廉訪司陞行臺大德元年移治陜西號陜西諸道行¶
御史臺蒞陜西甘肅四川雲南之地延祐間暫廢隨復其官¶
秩如南臺而監察御史今二十人至元六年&KR0004;置各道提刑¶
按察司正三品有使副使僉事察判經歴知事二十八年改¶
肅政廉訪司使副使僉事各二人大司農奏罷各道&KR0134;農司¶
以農事歸憲司増僉事二人經歴知事照磨各一人今天下¶
凡二十二道始建臺時大夫則塔察兒也今六十年継居其¶
官者名氏拜罷歳月則有掌故在謹記¶
　　　　天心水靣亭記¶
天暦三年春臣集臣洞臣九思得侍　清閒之燕論山川形¶
<pb:KR4d0493_SBCK_022-13a>¶
勝臣九思曰済南山水似江南殆或過之臣洞之居在大明¶
湖上雍土水中而爲亭可以周覧其勝名之曰天心水面可¶
想見其處矣於是有　勑臣集書其牓而記之臣集再拜稽¶
首而言曰昔宋儒邵雍氏之詩曰月到天心處風來水面時¶
臣洞盖取諸此臣聞雍之爲道上逹乎包羲以至於帝堯周¶
文孔子之盛其始學也隱居百原之山仰而思之至忘寒暑¶
如是者且二十年其制作在皇極經丗其性情寓於詩程顥¶
氏之言曰就其所至而論之可謂安且成矣噫非幾於古之¶
所謂&KR0790;知者其孰能與於此然則臣何足以知之雖然竊嘗¶
聞之斯二言者豈非隂陽動静之交乎按先天圖陽盡午中¶
而姤生焉擬之爲月窟隂盡子中而復生焉擬之爲天根天¶
根又曰天心所謂天心無改移是也以月臨天心非隂陽之¶
互交者乎巽之爲卦隂爲主於物爲風坎之爲卦陽爲主於¶
<pb:KR4d0493_SBCK_022-13b>¶
物爲水以風之&KR0004;而行乎水之上非動静之始交者乎所謂¶
一動一靜之間天地人之至妙至妙者庶於此乎可見而臣¶
不足以言之也請以人事論之月到天心清之至也風來水¶
面和之至也今夫月未盈則不足於東旣虧則不足於西非¶
在天心則何以見其全體譬諸人心有絲毫物欲之蔽則無¶
以爲清墮乎空寂則絶物又非其至也今夫水滔滔汨汩一¶
日千里趍下而不争渟而爲淵注而爲海何意於衝突一旦¶
有風鼓之則横奔怒激拂性而害物則亦何取乎水也必也¶
至平之水而遇夫方動之風其感也微其應也溥渙乎至文¶
生焉非至和乎譬諸人心拂嬰於物則不能和流而忘返又¶
和之過皆非其至也是以君子有感於清和之至而永歌之¶
不足焉臣泂天資明爽應物楽易冝能有取於此請以是爲¶
記¶
<pb:KR4d0493_SBCK_022-14a>¶
　　　　勑賜龍章寳閣記¶
今上皇帝改元元統之二年　御書閑閑看雲四大字以賜¶
特進上卿玄教大宗師呉全節受言藏之摹勒金石仍改至¶
元之六年重鋟貞木作大閣于饒州路安仁縣雲錦山之崇¶
文宫以庋之九月一日　上自上都清暑還次懷來集賢大¶
斈士不刺失利等以其事聞請名之曰龍章宝閣而詔臣集¶
執筆以書臣集伏退草萊深懼不足以奉&KR0045;一代之盛典而¶
明詔所臨敢不再拜稽首而謹書其事云臣聞我　國家祖¶
宗以來德意深厚嘉惠臣民凡其報功敦族進賢使能興利¶
恤患懷逺厚往下至一善一藝之録&KR0159;賞德施必稱其事爵¶
禄土田弓矢衣服車馬金玉之賜無所愛吝若夫詔告臣庶¶
訓勑師旅賛詞弥文日盛一日無以加矣至於機務之睱親¶
御翰墨心畫之妙成章于天以賜臣下者則未之見也¶
<pb:KR4d0493_SBCK_022-14b>¶
皇上天縱聖斈發自宸&KR0168;作爲此書度越前聖於戯盛哉然¶
而宗親戚畹之近將相勲舊之家内而禁衛臺閣之臣外而¶
雄藩巨鎭之府未嘗有所賜也而臣全節獨&KR0013;異恩群臣莫¶
及此御史中丞臣祖常太常臣玄所以欣抃舞蹈奉　詔謌¶
頌詠嘆於無窮者也然藏副于名山嚴奉以崇構此臣全節¶
區區之忠報稱於萬一而不能自已者也夫或謂臣曰日月¶
運行次舎周矣¶
皇上君臨萬方覆幬廣矣雲錦之山邈在東南湖江之表何¶
獨得此于　聖明之丗乎臣對曰景星䴡天垂光必有所注¶
醴泉發地流&KR0243;必有所逹和順積乆神明來鍾有在于是豈¶
常情之所可測哉臣全節自其先師神德眞君臣留孫事¶
丗祖皇帝爲玄教之宗以清静寕一之&KR0003;賛乎　列聖重熈¶
累洽之治者亦深逺矣臣全節嗣而傳諸其徒相爲長乆顧¶
<pb:KR4d0493_SBCK_022-15a>¶
其師弟子父母之&KR0022;相去百里而近　恩光之所&KR0013;及不於¶
此而何適哉閑閑者臣全節自㓜至今之所自名也看雲者¶
臣全節言將帰隱之處也　㫖意之微豈不欲其在朝在野¶
隨隱隨&KR0139;無適而不自得是以特書以遺之也乎臣又聞之¶
明有禮楽幽有&KR0017;神其理一也凡而継玄教而有作者尚克¶
清愼篤敬以率其衆毋忘　聖天子明&KR0139;之恩守土之吏&KR0026;¶
風之使仰而&KR0026;之見龍章之在斯也他郡莫之有焉其興感¶
嚴奉之意當何如哉川灵嶽祇凡百有神依乎¶
上帝貴神之所治呵禁衛護毋敢厭斁則幽&KR0139;之道不亦交¶
著於億萬斯年乎至正元年五月丙寅謹記¶
　　　　勑賜玉像閣記¶
至正元年五月臣集得集賢院文書云去年九月一日大斈¶
士不刺失利等奏特進上卿玄教大宗師呉全節嘗&KR0041;先¶
<pb:KR4d0493_SBCK_022-15b>¶
朝賜白玉之璞命工琢之儗爲　太上老君&KR0003;經之像刻沉¶
水之香以爲山而居之奉以歸諸龍虎山上清正一宫逹&KR0026;¶
堂之閣請名之曰玉像而　皇上寵賜閑閑看雲四大字模¶
以文梓飾以雲龍奉而置諸其閣矣有　勑汝集其作文以¶
記之臣集謹沐浴齋粛北望受命再拜稽首而言曰臣聞之¶
天不可得而知也而　聖人與天爲一求諸聖人則天或可¶
得而窺矣聖人逺矣儗諸形容而象之或可得而見之也與¶
均是人也有一人之人有十人之人有百人之人有千人之¶
人有萬人之人有億人之人有兆人之人以一人而當兆人¶
之人者其惟聖人乎聖人猶天也道家之言以爲聖不足以¶
盡之又有至人神人之云者極聖人之盛至於不可知者以¶
爲言也均是物也有一物之物有十物之物有百物之物有¶
千物之物有萬物之物有億物之物有兆物之物以一物而¶
<pb:KR4d0493_SBCK_022-16a>¶
當兆物之物者自非天下之至剛至純至粹至精至貴至美¶
其孰能與於此可以比德於君子之盛者其惟玉乎傳曰乾¶
爲天又曰爲玉玉天之&KR0011;也是以禮天者用之言可以通乎¶
天也道家宗老子尊老子而謂之老君猶以爲未足而推之¶
謂之太上焉名其所不可名而事之於天一矣玉象之作其¶
知道者之所爲乎上古聖神以爲天之無言也而其所以無¶
言者亦不可得而名言也則畫以示之然後日月星辰之所¶
以運行風霆&KR0040;雷之所以變化仰而&KR0026;之天之所以爲天者¶
無不在是¶
今上皇帝按筆結字昭宣人文平直方圎輝光流動原乎性¶
情之正極乎神明之妙心畫之所示不亦髙朗著見矣乎求¶
之天者&KR0026;於此而有得則於其齋明盛服之有臨睟面盎背¶
之可象者必有不言而喻者矣以此事天豈非玄教之所以¶
<pb:KR4d0493_SBCK_022-16b>¶
爲可宗者乎夫上清正一宮者道家之㑹歸而嗣漢天師張¶
君之所治也按龍虎山志宫有堂五十以分處其徒衆逹&KR0026;¶
其一也命玄敎大宗師之弟子丗居之而大宗師自神德眞¶
君以來羽翼天朝柱石道教朔南相望表裏不二&KR0071;繼繩¶
繩之傳方未艾也噫王象之所奠　天書之所臨非特一堂¶
之榮也一宫之榮也非直一宫之榮天下四方脩老子之學¶
者皆與有榮者矣然則斯閣也有千載之係焉故書以爲記¶
至正元年閏五月巳夘日謹記¶
　　碑銘¶
　　　　大元勑賜饒州路番君廟文惠&KR0026;碑銘¶
番君之有廟于番昜乆矣舊廟在郡治之&KR0550;事故宋郡守范¶
文正公遷之城西北至　國朝延祐　年郡守王都中以其¶
廟之乆弊更新之郡人玄教大宗師呉全節作芝山道院以¶
<pb:KR4d0493_SBCK_022-17a>¶
主其廟故翰林學士元明善爲書其事作迎送神曲以祀神¶
焉郡人以廟隘弗稱所以尊敬番君者&KR0061;仁慶之别業在永¶
平門外平衍寛阜因玄妙觀住持王仁近致諸大宗師以爲¶
番君廟仍作爲宫于其側以守視之仍改至元之三年自舊¶
廟奉番君之舊像以居仍以梅鋗將軍侑食守將吏士各率¶
其属庶士庶民後先奔走不約而集道迎有序至廟具少牢¶
醴幣大合樂以饗之民大恱明年大宗師言于朝¶
天子遣使者封奩香織金文之幣爲之衣以賜　勑翰林院¶
畫㫖賜文惠觀俾有司勿敢有所撓因命頥神凝素文教眞¶
人于有興及朱道冲方志逺治觀事而太常議番君當易名¶
曰文惠王文因漢舊謚而惠者著其流澤故郷之無窮也觀¶
以是得名廟有故守臣顔魯公及范公之祠郡人以爲故萬¶
户齊某丗以其兵守饒亦有别祠前太守今浙省參政王都¶
<pb:KR4d0493_SBCK_022-17b>¶
中能治郡亦畫像而事之而施田度弟子甲乙治&KR0026;事者志¶
逺也六年九月朔旦¶
天子清暑上都還次懷來集賢大學士不刺失利等用大宗¶
師言新廟之宫冝勒銘有　勑以命臣集臣謹按番君事見¶
史䇿丗能言之漢諸侯王惟長沙最乆國分而微而廟祠在¶
番昜千数百年不絶得民心者兹是其乆乎抑神明之感有¶
所在乎昔徐偃之得民避穆王而去之民祠之太末太末之¶
徐皆宗偃李唐時徐氏子孫有守其郡者大新其廟韓愈嘗¶
書其實焉呉泰伯丗家春秋末呉益大與中國㑹盟季子之¶
賢仲尼猶稱之旣無其後子孫散處盖以國爲氏番君又以¶
呉氏興名最著至德之傳其不可以名稱如此哉大宗師從¶
其師受知¶
丗祖皇帝事列聖五十餘年尊榮安攵卿相莫及位特進¶
<pb:KR4d0493_SBCK_022-18a>¶
號曰眞人其大父父有¶
武宗皇帝之錫命若曰丗祚饒國建立爲公於是大宗師因¶
祖父之賜履逺推本於宗家再作番君之新廟極其盛大其¶
亦倣於徐氏之故乎臣集敢不拜手稽首奉　詔著銘以遺¶
之其詞曰¶
　　有呉丗家於赫畨君相是有歸克渙其群¶
　　江南之東　惟番惟大　洪源盛流　彭蠡其匯¶
　　大納有容　保和以冲含生所資　神明來宫¶
　　額額千里　中城聽治　民之來享　出入多制¶
　　神道尚幽　人道尚明　别而理之　新宮乃成¶
　　旣遷旣好　歳乆而弊東門有田　萬神攸萃¶
　　自堂徂基　棟宇言言　靈之洋洋　來享來安¶
　　顧曕故郷　孰非吾土　隨感有見　寕滯方所¶
<pb:KR4d0493_SBCK_022-18b>¶
　相方度新　在我曽孫曽孫孫子思著思存¶
　道家之宫以祀上帝則具是依　曷其有替¶
　文惠之褒人無異辭有煒裳衣¶
　天子錫之　神之格思食尓舊德　勿私尓&KR0022;¶
　惠我四國史臣脩詞䴡牲有碑百神敬共¶
　明詔在兹¶
道園學古録卷之二十二¶
<pb:KR4d0493_SBCK_022-19a>¶
