# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_021-1a>
#+PROPERTY: JUAN 22

<md:KR4d0493_SBCK_022-1a>¶二十二
　　　　　¶　　　　　　　　元　虞集　撰
　制誥¶
　　封宣聖夫人制¶
我國家惇典禮以彌文本閨門以成教乃睠素王之廟
尚虚¶元嫓之封有其舉之斯為盛矣大成至聖文宣王
妻幵官氏¶來嬪聖室垂裕世家籩豆出房因流風於殷
<pb:KR4d0493_WYG_022-1b>
禮瑟琴在御存¶燕樂於魯堂功言邈若於遺聞儀範儼
乎其合徳作爾禕衣¶之象稱其命鼎之銘噫秩秩彛倫
吾欲廣闗雎鵲巢之化皇¶皇文治天其興河圗鳳鳥之
祥可特封大成至聖文宣王夫¶人主者施行¶
　　鄆安大長公主詞頭¶
皇家制禮恩實重於懿親帝女正儀體尤隆於尊屬肆
頒異<md:KR4d0493_SBCK_022-1b>¶數祇協彛章公主某慈孝夙聞肅雝維則翟車象
服備赫奕¶於先朝鳬繹龜蒙適奠安於樂國爰進加於
<pb:KR4d0493_WYG_022-2a>
長號又增益於¶大名於戯詩詠穠華徳彌崇於戚畹易
占元吉世永保於藩¶封¶
　　雅克特穆爾右丞相封太平王制¶
朕正祖宗之統入纘丕圖國有社稷之臣亶維世胄既
克戡¶於多難宜超示於殊恩具官某沉鷙有謀英銳無
敵我¶皇考昔撫軍於龍朔而爾父實佐命之虎臣賜劵
報功盟書¶啓籥更累朝而彌顯識大厯之攸歸手握兵
符力扶景祚及¶清宫而迎乗猶多壘之在郊臨陳誓師
<pb:KR4d0493_WYG_022-2b>
咸報奉辭之慷慨揮¶戈决戰衆驚用武之神明人民懷
綏輯之恩城闕壯奠安之¶勢俾兼司於將相用修扞於
邦家韓信之輔漢皇論定當時¶之攻取子儀之在唐室
身為天下之安危皆眞食於王封今<md:KR4d0493_SBCK_022-2a>¶何慙於往轍是用
錫之位號胙以土田禮冠絶於百僚名永¶垂於千載嗚
虖有非常之功則有非常之賞朕用奬於勲勞¶建大中
之業而享太平之成爾毋忘於眷注丕昭至意式克¶欽
承
<pb:KR4d0493_WYG_022-3a>
　　封營都王制¶
緬懷故舊之恩莫如阿保爰致褒崇之典俾極哀榮國
有恒¶規朕無私惠具官某恭良而愿慤温厚而老成卜
以負之昔¶被東朝之簡用擇其可者並居甲觀以扶持
嗟備著於勤勞¶不小留於耆艾肆予踐阼首錫褒封時
巡來次於近郊秋露¶久濡於宿草顧兹賁典未究深衷
迺命外廷更申異數於戯¶五等之爵重莫過於王封千
乗之邦親莫先於畿甸尚其英¶爽承我休嘉
<pb:KR4d0493_WYG_022-3b>
　　營都王夫人<md:KR4d0493_SBCK_022-2b>¶纂圗撫運崇徳報功追念爾勞克任保持之力至於今
日共¶享安榮之時天不假年禮宜異數具官某出入禁
掖左右朕¶躬安其煦育之柔稱爾温良之懿邦家宫府
共興故舊之思¶車服土田何愛便蕃之錫爰頒予渥俾
相其夫於戯若昔諸¶侯王有生至貴封之千乗國無憾
令終¶
　　封營國公制
<pb:KR4d0493_WYG_022-4a>
國之令典必兼恩義之隆時維舊勛宜錫褒崇之盛嗟
其逺¶矣今俾申之具官某自其幼時在朕潜邸襁褓共
其燥濕啓¶處與之周旋越在艱難尤負勞勩屬櫜鞬而
未釋傷雨霧之¶逾深輿轊以歸籌帷頓失迨予纘緒風
雲千載之興獨爾親¶臣丘隴九原之閟廓其封兆錫以
榮名顧未究於予懷乃增¶疇於大邑於戯萬鍾之禄雖
不及於生前兩世之封庶有勸¶於天下<md:KR4d0493_SBCK_022-3a>¶　　營國公夫人
<pb:KR4d0493_WYG_022-4b>
盡瘁以仕良臣有翊衛之勤從一而終貞婦抱純誠之
懿錫¶以寵數光于幽濳具官某淑慎其身柔嘉維則閔
殷雷之勤¶而勸義守柏舟之誓而靡他同穴而藏得相
從於地下䟽恩¶以報何不逮於生前賁之簡書易其湯
沐於戯哀榮被於兩¶世固申勸於舊勞忠孝萃於一門
亦以表夫髙節¶
　　封寜朔王制¶
朕纂膺丕緒聿懷舊徳之臣𫾻厯治朝夙被先皇之眷
<pb:KR4d0493_WYG_022-5a>
未及¶懸車之嵗遽聞拱木之新爰命有司備循彛典具
官斡齊剛¶明而有守沉毅而善謀閑輿衛於藩垣治軍
實於幙府自覃¶懷而入定内難與贊廟謨望龍朔而奉
導前驅仰承天表進¶拜集賢之任旋參儲極之竂徧踐
清華具曕台鼎往填南服¶偶逢草棘之㺯兵召使北還
猶駐䄡帷而按堵不遺憂¶¶¶¶¶¶¶¶¶¶¶於宵<md:KR4d0493_SBCK_022-4a>¶旰真知體之股肱乆簡
朕心方將柄用迺致憖遺之誄實深¶耆艾之思賢子能
忠在朕左右真王加錫賁卿始終並兼封¶贈之崇式表
<pb:KR4d0493_WYG_022-5b>
哀榮之極於戯往哉魂魄樂壯美之山河宜爾¶子孫輔
尊安之社稷¶
　　封寜朔王夫人¶
睠我大臣旣極褒崇之典相其内助宜同恩數之隆俾
增耀¶於禕䄖用齊華於圭衮具官斡齊妻特哩柔嘉而
端肅恭儉¶而和平克贊其夫終始股肱之任善儀諸子
服勤左右之方¶身致康寜家用昌熾命錫封章之貴養
宜鼎食之珍於戯維¶此朔方實爾世家之舊躋於上夀
<pb:KR4d0493_WYG_022-6a>
用成賢母之名¶
　　封遼陽王制¶
朕寅奉丕基務推茂澤迺睠廷臣之舊昔膺柄用之勞
俾率¶彛章特還䘏典具官哈徹秉資謹愿接物寛容始
縁宿衛之<md:KR4d0493_SBCK_022-4b>¶勤尋寄貨泉之任致身省闥蓋歴事於五朝
執政廟堂嘗首¶相者數載每規隨於畫一克同協於和
恭均逸外藩逺將徳¶意宣恩東服備著輯綏凡其登進
之時率在阜殷之日乆奉¶公於夙夜亦良稱於股肱弗
<pb:KR4d0493_WYG_022-6b>
永終譽遽興逺嘅秋霜在野莫¶追既往之悲旦日行封
尚服維新之渥兹誠異數式慰遺魂¶噫遼海非遥姑遂
懷鄉之志子孫不隊益推報國之忠¶
　　封雅克布琳知院祖明埓¶制
我國家教孝以勸忠因近以及逺徳之茂者名久而後
著恩¶之深者爵加而愈隆具官某愿而能恭勇而知禮
始逢景運¶當東征西伐之殷先啓戎行有左弭右鞬之
助克勤乃事竟¶隕厥躬顯融不及於當時勲業迺興於
<pb:KR4d0493_WYG_022-7a>
後裔往稽故府宜錫¶嘉邦於戯古者專城重地莫逾於
上谷賁諸幽壤名王遂賜¶於全封爾其有知服我休命<md:KR4d0493_SBCK_022-5a>¶　　祖母¶
師武臣力國家致興運之隆(闕/)　　　母子有成人之造
異¶恩所洎豈曰徒然具官某儉以飭躬慈而逮下相其夫
子每¶崇忠厚之風宜爾家人用啓功庸之盛是以甫及再
傳之後¶並登一品之榮五世其昌三王並列於戯酬其爵
邑欲逺舉¶於雲中咨爾臣工以示勸於天下用申顯命
<pb:KR4d0493_WYG_022-7b>
以賁幽宫¶
　　父¶
中興啓運則必有帷幄之舊不二之臣重禄勸功則必
有茅¶土之封便蕃之錫具官某曩在宿衛已著勤勞王
師飛渡於¶長江旣賈先登之勇使節載臨於多壘不忘
命將之忠逮其¶子孫相我家國至重者本兵之任至嚴
者風紀之司而爾一¶家兼兹兩府故紀勲庸之盛以彰
信任之功列以王章著之¶邦典於戯擁雍州之地式重
<pb:KR4d0493_WYG_022-8a>
師垣申泰山之盟聿昌世胄益<md:KR4d0493_SBCK_022-5b>¶崇忠藎用保休嘉¶
　　趙平章加官封制¶
宰輔者政之根本特疏貴爵之封老成者國之蓍龜爰
極文¶儒之任進登崇級增重化權具官趙某方嚴而精
明果毅而¶詳縝卓以櫜鞬之胄儼然韋布之風始事¶世
皇即拜御史多歴年所徧踐臺司閱實簡書毎先幾而
扶¶直作新風紀必正色以摧姦常依日月之光不改冰
霜之操¶游在政府蔚為名臣嗟賢者之遘屯見予家之
<pb:KR4d0493_WYG_022-8b>
多難蕭望之¶身罹機禍幾貽咎於當時汲長孺面質深
文恥獨為於君子¶暨于戡定嘉爾勤勞審是統宗既蹈
危而奉義至於子弟亦¶見殺以成仁方圖報之在衷屢
引年而為說載念紫微之務¶實資黄髪之詢是用建爾
上公保兹東魯可優游於館閣以¶勱相於國家於戯慎
乃威儀赤舄具瞻於几几俾之耆艾泰<md:KR4d0493_SBCK_022-6a>¶山庸作於岩岩
爾其欽哉服我休命¶
　　封烏拉堅巴制
<pb:KR4d0493_WYG_022-9a>
粤有髙僧來從西域式𢎞内教爰錫嘉稱烏拉堅巴厯
世勤¶脩一源不昧寳月長臨於逝水慈雲隨起於祇園
逺探夙智¶之因如指其掌廣說真如之緼實契予心紹
隆佛種之傳以¶稱國師之號可特授智勝妙行宿慧通
應圜悟佑福國師¶
　　封戬藏布制¶
象教之行國家所尚宜申嘉號用表髙僧戬藏布性本
天成¶世隆佛種昔𢎞宣於内典蚤有譽於諸方物不累
<pb:KR4d0493_WYG_022-9b>
心舍奉己¶者二萬户事融於理獨隠居者十餘年既狥
請而一來宜具¶書於衆善可特授宏智正悟大辯摠持
勝濟慧福國師¶
　　封蔣山寳公和尚制¶
朕丕纂鴻圗中興景運致百靈之扶翊出庶徵之禎祥
迺睠<md:KR4d0493_SBCK_022-6b>¶真如尤深簡注寳公和尚現化身而濟世持應器
以垂機顯¶宻齊彰神變著聞於當日慈威互用廕休行
及於千年藐在¶大江之南常住道林之上朕昔居濳邸
<pb:KR4d0493_WYG_022-10a>
恒仰寳坊萬石懸鐘¶表明珠而不灼四阿承霤輯多寳
以新成暨余踐阼之初首¶致加封之敬若稽祀典宜錫
贊書噫尚鍳至誠豈直朕躬之¶禱益𢎞願力俾堅兆姓
之安¶
　　封張眞君制¶
朕惟有道之君臨治貴無為而民化故先哲相承於上
徳而¶至譽不執於常名睠兹大歴之在予懷昔異人之
輔世具官¶某俶以興運褎然來儀咨庸方篤於睿思晤
<pb:KR4d0493_WYG_022-10b>
對即符於神㑹¶嘉謀入告其辭如徵於蓍龜成功不居
其志固輕於軒冕處¶身於至約之地毓物於泰和之中
酬酢事變而先見其幾從¶容朝廷而不濡其迹設教獨
髙於衆甫傳宗最號於多賢盛<md:KR4d0493_SBCK_022-7a>¶服齊明保合天人之際
基命宥宻贊襄邦國之休遽脫屣而¶弗留每當宁而永
既猶慮人閒之爵莫縻方外之游俾極崇¶稱以表髙致
於戯陟降左右想陪列聖於帝庭出入有無恒¶佑萬年
之皇祚尚紆𤣥覧祇若寵章
<pb:KR4d0493_WYG_022-11a>
　　天道教十一祖張真人制¶
朕慨觀古昔有懷大道之停歴考聖神悉尚至誠之本
縁名¶而設其教論世以嗣其宗其說之興於今兹久張
某淵乎授¶受逺有師承結宇丹臺仍載皇人之筆奉祠
黄石蓋由老父¶之書惟神物之猶存乃嘉名之是錫率
由其舊眷渥維新噫¶與天下而為公朕用敷於至意居
域中而同大爾毋斁於眞風¶
　序
<pb:KR4d0493_WYG_022-11b>
　　皇圗大訓序¶
皇圗大訓者前榮禄大夫中書右丞臣許師敬因其先
臣衡<md:KR4d0493_SBCK_022-7b>¶集脩徳為治之事嘗進說於¶世祖皇帝者而申衍
之而翰林學士承㫖榮禄大夫知經筵¶事臣阿拉克特穆
爾奎章閣大學士光禄大夫知經筵事臣和¶塔拉都哩
黙色潤譯以國語者也天歴二年天子始作奎¶章閣延
問道徳以熈聖學又剏藝文監表章儒術取其書之¶闗
繫於治教者以次摹印而傳之清燕之暇偶得此編以
<pb:KR4d0493_WYG_022-12a>
為¶聖經賢傳有功於世道者旣各有成書而纂言輯行
㑹類可¶觀者又盡出於前代獨此編作於明時文字爾
雅譯說詳明¶便於國人故首命刻之仍敕臣集為之序
臣聞古之人君能¶自得師者莫先於稽古古之人臣真
知愛君者務引於當道¶後世豈無聰明之君而無睿哲
之實者弗攷於古訓故也為¶之臣者亦豈有不愛其君
者然而不以阿順㫖意為敬則以¶承奉疏節為忠不知
古學以至於此為其君者獨何利哉今<md:KR4d0493_SBCK_022-8a>¶天子以天縱之
<pb:KR4d0493_WYG_022-12b>
聖克尊前聞又欲羣臣遍知其說使不至徒¶狥細人之
愛為具臣之事而已也於虖聖心所在如天日¶之昭明
得是書者其可不深思於此也哉¶
　　金字藏經序¶
蓋聞乾剛御世必資化於坤儀月鏡涵空亦承輝於日
象我¶今上皇帝創建大承天䕶聖寺於是皇后念紹隆
於祖¶武祈輯福於聖躬嘉惠生民俾均法施迺造金書
三乘經¶教一大珤藏廣啓勝縁增崇上志伏願光音融
<pb:KR4d0493_WYG_022-13a>
徹顯宻圓¶通五雨十風詠讚皇明之運普天率土皈依
等覺之慈常住¶正因永扶景祚¶
　　飲膳正要序¶
臣聞古之君子善修其身者動息節宣以養生飲食衣
服以¶養體威儀行義以養徳是故周公之制禮也天子
之起居衣<md:KR4d0493_SBCK_022-8b>¶服飲食各有其官皆統於冢宰蓋慎之至也¶
今上皇帝天縱聖明文思深逺御延閣閱圗書旦莫有
恒則¶尊養徳性以酬酢萬幾得内聖外王之道焉於是
<pb:KR4d0493_WYG_022-13b>
臣趙國公¶布哷齊以所領膳醫臣和斯輝所撰飲膳正
要以進其言曰¶昔世祖皇帝食飲必稽於本草動静必
凖乎法度是以身¶躋上壽貽子孫無疆之福焉是書也
是時尚醫之論著者云¶噫進書者可謂能執其藝事以
致其忠愛者矣而聖心溥¶博又將推以及人於是中宫
命留守臣錦結努庀工刻梓¶摹印以徧賜臣下於戯推
一己之安使天下之人舉安推一¶己之夀使天下之人
舉壽聖天子以天地之心為心而為¶生立命者蓋如此
<pb:KR4d0493_WYG_022-14a>
天厯三年某月某日謹序¶
　　承天仁惠局藥方序¶
欽天統聖至徳誠功大文孝皇帝以聰明睿知之資臨
御宇<md:KR4d0493_SBCK_022-9a>¶内推一心之至仁參兩儀而中立昭宣三光調順
四時播五¶行之精御六氣之辨協七鈞之音通八風之
化九功既敘盛¶徳大業至矣哉是以億兆萬姓休養生
息於壽域之中而不¶識不知者也而皇上至徳無外視
民如傷仁厚忠恕之心¶恒若不及乃命隆祥使司作承
<pb:KR4d0493_WYG_022-14b>
天仁惠藥局俾大醫院使臣¶耿某取和劑局方御藥院
方張長沙傷寒論宣明論端効方¶朱氏活人書嚴氏濟
生方楊氏方錢氏小兒方擇其藥之適¶用者分廿六門
凡二百七十五方又勑中書右丞臣薩迪大¶禧院使臣
鴻和爾布哈大司農臣張錦結努與奎章閣大學¶士臣
阿榮相與詳定進上命刻其書而出大承天䕶聖寺庫¶
金製藥開局以施萬民之有疾苦者十月廿二日臣錦
結努¶至學士院奉宣聖㫖命臣集識而序之臣聞古者
<pb:KR4d0493_WYG_022-15a>
帝王之¶於民也其為之衣食以生養之又為之謹禬禳
治砭焫以救<md:KR4d0493_SBCK_022-9b>¶扎瘥之不測此所謂先王有不忍人之心
斯有不忍人之政¶者也今皇上一日萬幾而思慮之周
至於仁惠局之設可¶謂至且盡矣傳曰天地之大徳曰
生生也者所以為我¶皇元億萬斯年無疆之福也哉¶
　記¶
　　奎章閣記(奉勑/視草)¶
大統旣正海内定一迺稽古右文崇徳樂道以天厯二
<pb:KR4d0493_WYG_022-15b>
年三¶月作奎章之閣備燕閒之居將以淵潛遐思緝熙
典學迺¶置學士員俾頌乎祖宗之成訓毋忘乎創業之
艱難而守¶成之不易也又俾陳夫内聖外王之道興亡
得失之故而以¶自儆焉其為閣也因便殿之西廡擇髙
明而有容不加飾乎¶采斵不重勞於土木不過啓户牖
以順清燠樹庋閣以棲圗¶書而已至於器玩之陳非古
制作中法度者不得在列其為<md:KR4d0493_SBCK_022-10a>¶處也跬步户庭之間而
清嚴邃宻非有朝㑹祠享時巡之事¶幾無一日而不御
<pb:KR4d0493_WYG_022-16a>
於斯於是宰輔有所奏請宥宻有所圗回¶諍臣有所繩
紏侍從有所獻替以次入對從容宻勿蓋終日¶焉而聲
色狗馬不軌不物者無因而至前矣自古聖明睿知¶善
於怡心養神而培本浚原泛應萬變而不窮者未有易
乎¶此者也蓋聞天有恒運日月之行不息矣地有恒勢
水土之¶載不匱矣人君有恒居則天地民物有所係屬
而不易矣居¶是閣也静焉而天為一動焉而天弗違庶
乎有道之福以保¶我子孫黎民於無窮哉四月日記
<pb:KR4d0493_WYG_022-16b>
　　五色石屏風記¶
聖天子在奎章閣有獻文石者平直如砥厚不及寸其
陽丹¶碧光彩有雲氣人物山川屋邑之形狀自然天成
非工巧所¶能摹儗其隂漫理紫潤可書可鐫有勑命臣
集記諸而攻<md:KR4d0493_SBCK_022-10b>¶木製匡廓植以為屏焉臣集拜手稽首而
言曰洪惟聖天¶子天縱睿知作興人文所以命臣之意
豈徒欲夸瑰異於玩¶賞乎臣嘗聞之昔者龍馬負圗而
出於河伏羲則之以作卦¶畫而前民用蓋二氣之實五
<pb:KR4d0493_WYG_022-17a>
行之殊蹟可見者理無不具俯¶仰逺近皆有取焉况乎
神物之特出者哉臣是以知天之所¶以徵感於聖心之
深契者矣傳記有之女媧氏之有天下¶也鍊五色石以
補天或者疑焉而臣獨以為古言竒奥蓋有¶所喻五色
者五行之精英補天者猶言財成其道而輔相其¶宜而
石者以見天理之堅確不移者也今兹石表文而裏質¶
陰陽之道也華絢而象物五行之變合也出於明時近
御几¶格豈偶然哉箕子陳洪範九疇首敘五行中主皇
<pb:KR4d0493_WYG_022-17b>
極蓋以為¶五行順序則地平天成萬世永賴不然則讁
見於上變動於¶下矣然其要在於極之建不建而已人
君者天下之主宰也<md:KR4d0493_SBCK_022-11a>¶天人之際實在於此是故二五之
流行而見於天者雨𤾉寒¶燠風是也肅乂哲謀聖則有
時若之休狂僭豫急蒙則有恒¶若之咎此感彼應闗機
之發間不容絲其不可揜者如此夫¶石微物也臣願因
以致其察焉則聖天子合天心之妙以¶接前聖之統成
今日之治以垂萬世之法不亦著乎臣集不¶勝惓惓之
<pb:KR4d0493_WYG_022-18a>
至天厯二年十有一月甲子謹記¶
　　御史臺記¶
天厯元年十一月壬申御史臺臣入見内殿皇帝若曰¶
以予觀於天下之治不有臺憲之司布在中外則何以
肅綱¶紀正風化輔成朝廷之大政而休息吾民者乎昔
我¶世祖皇帝即位之十年始立御史臺以總國憲其憂
深慮逺¶使吾子孫有以周防於隠微禁制於暴著其在
斯乎朕三復¶貽謀究觀法意懼無以彰皇祖創始之明
<pb:KR4d0493_WYG_022-18b>
責任之重其刻<md:KR4d0493_SBCK_022-11b>¶石内臺儆有位於無窮焉丁亥御史大
夫臣巴延等言謹具¶石請刻詔書制詔國史汝世延汝
集等其製文係以御史¶大夫以下至監察御史姓氏臣
世延自中丞行臺江南臣集¶承詔再拜稽首而言曰我
皇元之始受天命也建旗龍¶漠威令赫然小大君長無
有逺邇師征所加或克或附於是¶因俗以施政任地以
率賦出其豪傑而用之禁罔䟽濶包荒¶懷柔故能以成
其大制作之事蓋有待也¶世祖皇帝聖繇天縱神武不
<pb:KR4d0493_WYG_022-19a>
殺智絀羣䇿取善無方定天下¶而一之乃攷帝王之道
酌古今之宜建國紀元而著令典焉¶立官府置郡縣各
有其職而上下相承内外相維聯屬貫通¶以通功成
務丞相治中書以統之上承天子出政令於天下¶較
若畫一莫敢踰焉其或任焉而非人令焉而非法近
焉而¶弗察逺焉而弗達交修其非以輔其所不逮則
責諸風憲它<md:KR4d0493_SBCK_022-12a>¶官雖貴且重不得預况乎朝廷百執事
郡縣小大之吏作姦¶犯科為不善者乎是故使其君子
<pb:KR4d0493_WYG_022-19b>
安焉以盡心使其小人懼¶焉而遷善而天下之治成矣
此其官所以不可一日闕與¶今上皇帝以武皇之親子
久勞於外入正統緒罪人斯得¶功成不居克讓大位故
其觀乎事變之極而知患得患失¶者必至於無所不至
察乎民庶之隠微知其蠧弊深刻而無¶所告愬故慨然
當宁興嘆而屬意於斯者豈偶然哉謹按御¶史臺至元
五年置秩從三品二十一年陞正二品大徳十一¶年陞
從一品臺有大夫一人後增一人中丞二人後又增二
<pb:KR4d0493_WYG_022-20a>
人隨復故侍御史二人治書侍御史二人殿中侍御史
二人¶治朝著之事典事二人掌幕府文書之事後改為
都事三人¶後又以都事之長蒙古若色目一人為經厯
檢法二人後廢¶管勾三人其一人兼照磨監察御史十
二人後増至十六人<md:KR4d0493_SBCK_022-12b>¶皆漢人又増蒙古色目人如漢人
之數今三十人至元十四¶年旣取宋置南行臺二十七
年專莅江南之地號江南諸道¶行御史臺官秩如内臺
而監察御史今二十四人西行臺初¶由雲南亷訪司陞
<pb:KR4d0493_WYG_022-20b>
行臺大徳元年移治陜西號陜西諸道行¶御史臺蒞陜
西甘肅四川雲南之地延祐間暫廢隨復其官¶秩如南
臺而監察御史今二十人至元六年初置各道提刑¶按
察司正三品有使副使僉事察判經厯知事二十八年
改¶肅政廉訪司使副使僉事各二人大司農奏罷各道
勸農司¶以農事歸憲司増僉事二人經厯知事照磨各
一人今天下¶凡二十二道始建臺時大夫則塔齊爾也
今六十年繼居其¶官者名氏拜罷嵗月則有掌故在謹
<pb:KR4d0493_WYG_022-21a>
記¶
　　天心水面亭記¶
天厯三年春臣集臣洞臣九思得侍清閒之燕論山川
形<md:KR4d0493_SBCK_022-13a>¶勝臣九思曰濟南山水似江南殆或過之臣洞之居
在大明¶湖上雍土水中而為亭可以周覽其勝名之曰
天心水面可¶想見其處矣於是有勑臣集書其牓而記
之臣集再拜稽¶首而言曰昔宋儒邵雍氏之詩曰月到
天心處風來水面時¶臣洞蓋取諸此臣聞雍之為道上
<pb:KR4d0493_WYG_022-21b>
達乎包羲以至於帝堯周¶文孔子之盛其始學也隠居
百原之山仰而思之至忘寒暑¶如是者且二十年其制
作在皇極經世其性情寓於詩程顥¶氏之言曰就其所
至而論之可謂安且成矣噫非幾於古之¶所謂睿知者
其孰能與於此然則臣何足以知之雖然竊嘗¶聞之斯
二言者豈非陰陽動静之交乎按先天圗陽盡午中¶而
姤生焉擬之為月窟陰盡子中而復生焉擬之為天根
天¶根又曰天心所謂天心無改移是也以月臨天心非
<pb:KR4d0493_WYG_022-22a>
陰陽之¶互交者乎巽之為卦陰為主於物為風坎之為
卦陽為主於<md:KR4d0493_SBCK_022-13b>¶物為水以風之初而行乎水之上非動静
之始交者乎所謂¶一動一静之間天地人之至妙至妙
者庶於此乎可見而臣¶不足以言之也請以人事論之
月到天心清之至也風來水¶面和之至也今夫月未盈
則不足於東旣虧則不足於西非¶在天心則何以見其
全體譬諸人心有絲毫物欲之蔽則無¶以為清墮乎空
寂則絶物又非其至也今夫水滔滔汨汨一¶日千里趨
<pb:KR4d0493_WYG_022-22b>
下而不争渟而為淵注而為海何意於衝突一旦¶有風
鼓之則横奔怒激拂性而害物則亦何取乎水也必也¶
至平之水而遇夫方動之風其感也微其應也溥渙乎
至文¶生焉非至和乎譬諸人心拂嬰於物則不能和流
而忘返又¶和之過皆非其至也是以君子有感於清和
之至而永歌之¶不足焉臣洞天資明爽應物樂易宜能
有取於此請以是為¶記<md:KR4d0493_SBCK_022-14a>¶　　勑賜龍章寳閣記
<pb:KR4d0493_WYG_022-23a>
今上皇帝改元元統之二年御書閒閒看雲四大字以
賜¶特進上卿𤣥教大宗師吳全節受言藏之摹勒金石
仍改至¶元之六年重鋟貞木作大閣於饒州路安仁縣
雲錦山之崇¶文宫以庋之九月一日上自上都清暑還
次懷來集賢大¶學士布拉實哩等以其事聞請名之曰
龍章寳閣而詔臣集¶執筆以書臣集伏退草萊深懼不
足以奉揚一代之盛典而¶明詔所臨敢不再拜稽首而
謹書其事云臣聞我國家祖¶宗以來徳意深厚嘉惠臣
<pb:KR4d0493_WYG_022-23b>
民凡其報功敦族進賢使能興利¶恤患懐逺厚往下至
一善一藝之録慶賞徳施必稱其事爵¶禄土田弓矢衣
服車馬金玉之賜無所愛吝若夫詔告臣庶¶訓勑師旅
贊詞彌文日盛一日無以加矣至於機務之暇親¶御翰
墨心畫之妙成章於天以賜臣下者則未之見也<md:KR4d0493_SBCK_022-14b>¶皇上
天縱聖學發自宸衷作為此書度越前聖於戯盛哉然¶
而宗親戚畹之近將相勲舊之家内而禁衛臺閣之臣
外而¶雄藩巨鎮之府未嘗有所賜也而臣全節獨被異
<pb:KR4d0493_WYG_022-24a>
恩羣臣莫¶及此御史中丞臣祖常太常臣𤣥所以欣抃
舞蹈奉詔歌¶頌詠嘆於無窮者也然藏副於名山嚴奉
以崇構此臣全節¶區區之忠報稱於萬一而不能自已
者也夫或謂臣曰日月¶運行次舍周矣¶皇上君臨萬方
覆幬廣矣雲錦之山邈在東南湖江之表何¶獨得此於
聖明之世乎臣對曰景星䴡天垂光必有所注¶醴泉發
地流潤必有所達和順積乆神明來鍾有在於是豈¶常
情之所可測哉臣全節自其先師神徳真君臣留孫事
<pb:KR4d0493_WYG_022-24b>
世祖皇帝為𤣥教之宗以清静寜一之說贊乎列聖重
熙¶累洽之治者亦深逺矣臣全節嗣而傳諸其徒相為
長久顧<md:KR4d0493_SBCK_022-15a>¶其師弟子父母之邦相去百里而近恩光之所
被及不於¶此而何適哉閒閒者臣全節自幼至今之所
自名也看雲者¶臣全節言將歸隠之處也㫖意之微豈
不欲其在朝在野¶隨隠隨顯無適而不自得是以特書
以遺之也乎臣又聞之¶明於禮樂幽於鬼神其理一也
凡而繼𤣥教而有作者尚克¶清慎篤敬以率其衆毋忘
<pb:KR4d0493_WYG_022-25a>
聖天子明顯之恩守土之吏觀¶風之使仰而觀之見龍
章之在斯也他郡莫之有焉其興感¶嚴奉之意當何如
哉川靈嶽祇凡百有神依乎¶上帝貴神之所治呵禁衛
䕶毋敢厭斁則幽顯之道不亦交¶著於億萬斯年乎至
正元年五月丙寅謹記¶
　　勑賜玉像閣記¶
至正元年五月臣集得集賢院文書云去年九月一日
大學¶士布拉實哩等奏特進上卿𤣥教大宗師吳全節
<pb:KR4d0493_WYG_022-25b>
嘗蒙先<md:KR4d0493_SBCK_022-15b>¶朝賜白玉之璞命工琢之儗為太上老君說經
之像刻沉¶水之香以為山而居之奉以歸諸龍虎山上
清正一宫達觀¶堂之閣請名之曰玉像而皇上寵賜閒
閒看雲四大字模¶以文梓飾以雲龍奉而置諸其閣矣
有勑汝集其作文以¶記之臣集謹沐浴齋肅北望受命
再拜稽首而言曰臣聞之¶天不可得而知也而聖人與
天為一求諸聖人則天或可¶得而窺矣聖人逺矣儗諸
形容而象之或可得而見之也與¶均是人也有一人之
<pb:KR4d0493_WYG_022-26a>
人有十人之人有百人之人有千人之¶人有萬人之人
有億人之人有兆人之人以一人而當兆人¶之人者其
惟聖人乎聖人猶天也道家之言以為聖不足以¶盡之
又有至人神人之云者極聖人之盛至於不可知者以¶
為言也均是物也有一物之物有十物之物有百物之
物有¶千物之物有萬物之物有億物之物有兆物之物
以一物而<md:KR4d0493_SBCK_022-16a>¶當兆物之物者自非天下之至剛至純至粹
至精至貴至美¶其孰能與於此可以比徳於君子之盛
<pb:KR4d0493_WYG_022-26b>
者其惟玉乎傳曰乾¶為天又曰為玉玉天之類也是以
禮天者用之言可以通乎¶天也道家宗老子尊老子而
謂之老君猶以為未足而推之¶謂之太上焉名其所不
可名而事之於天一矣玉象之作其¶知道者之所為乎
上古聖神以為天之無言也而其所以無¶言者亦不可
得而名言也則畫以示之然後日月星辰之所¶以運行
風霆雨雷之所以變化仰而觀之天之所以為天者¶無
不在是¶今上皇帝按筆結字昭宣人文平直方圓輝光
<pb:KR4d0493_WYG_022-27a>
流動原乎性¶情之正極乎神明之妙心畫之所示不亦
髙朗著見矣乎求¶之天者觀於此而有得則於其齋明
盛服之有臨睟面盎背¶之可象者必有不言而喻者矣
以此事天豈非𤣥教之所以<md:KR4d0493_SBCK_022-16b>¶為可宗者乎夫上清正一
宫者道家之㑹歸而嗣漢天師張¶君之所治也按龍虎
山志宫有堂五十以分處其徒衆達觀¶其一也命𤣥教
大宗師之弟子世居之而大宗師自神徳真¶君以來羽
翼天朝柱石道教朔南相望表裏不二繼繼繩¶繩之傳
<pb:KR4d0493_WYG_022-27b>
方未艾也噫王象之所奠天書之所臨非特一堂¶之榮
也一宫之榮也非直一宫之榮天下四方脩老子之學¶
者皆與有榮者矣然則斯閣也有千載之係焉故書以
為記¶至正元年閏五月己夘日謹記¶
　碑銘¶
　　大元勑賜饒州路番君廟文惠觀碑銘¶
番君之有廟於番易久矣舊廟在郡治之㕔事故宋郡
守范¶文正公遷之城西北至國朝延祐初年郡守王都
<pb:KR4d0493_WYG_022-28a>
中以其¶廟之久弊更新之郡人𤣥教大宗師吳全節作
芝山道院以<md:KR4d0493_SBCK_022-17a>¶主其廟故翰林學士元明善為書其事作
迎送神曲以祀神¶焉郡人以廟隘弗稱所以尊敬番君
者袁仁慶之别業在永¶平門外平衍寛阜因𤣥妙觀住
持王仁近致諸大宗師以為¶番君廟仍作為宫於其側
以守視之仍改至元之三年自舊¶廟奉番君之舊像以
居仍以梅鋗將軍侑食守將吏士各率¶其屬庶士庶民
後先奔走不約而集道迎有序至廟具少牢¶醴幣大合
<pb:KR4d0493_WYG_022-28b>
樂以饗之民大恱明年大宗師言於朝¶天子遣使者封
奩香織金文之幣為之衣以賜勅翰林院¶畫㫖賜文惠
觀俾有司勿敢有所撓因命頥神凝素文教真¶人於有
興及朱道冲方志逺治觀事而太常議番君當易名¶曰
文惠王文因漢舊謚而惠者著其流澤故鄉之無窮也
觀¶以是得名廟有故守臣顔魯公及范公之祠郡人以
為故萬¶户齊某世以其兵守饒亦有别祠前太守今浙
省參政王都<md:KR4d0493_SBCK_022-17b>¶中能治郡亦畫像而事之而施田度弟子
<pb:KR4d0493_WYG_022-29a>
甲乙治觀事者志¶逺也六年九月朔旦¶天子清暑上都
還次懷來集賢大學士布拉實哩等用大宗¶師言新廟
之宫宜勒銘有勑以命臣集臣謹按番君事見¶史䇿世
能言之漢諸侯王惟長沙最久國分而微而廟祠在¶番
易千數百年不絶得民心者兹是其久乎抑神明之感
有¶所在乎昔徐偃之得民避穆王而去之民祠之太末
太末之¶徐皆宗偃李唐時徐氏子孫有守其郡者太新
其廟韓愈嘗¶書其實焉吳泰伯世家春秋末吳益大與
<pb:KR4d0493_WYG_022-29b>
中國㑹盟季子之¶賢仲尼猶稱之旣無其後子孫散處
蓋以國為氏番君又以¶吳氏興名最著至徳之傳其不
可以名稱如此哉大宗師從¶其師受知¶世祖皇帝事列
聖五十餘年尊榮安久卿相莫及位特進<md:KR4d0493_SBCK_022-18a>¶號曰真人其
大父父有¶武宗皇帝之錫命若曰世祚饒國建立為公
於是大宗師因¶祖父之賜履逺推本於宗家再作番君
之新廟極其盛大其¶亦倣於徐氏之故乎臣集敢不拜
手稽首奉詔著銘以遺¶之其詞曰
<pb:KR4d0493_WYG_022-30a>
有呉世家於赫番君相是有歸克渙其羣¶江南之東惟番惟
大洪源盛流彭蠡其匯¶大納有容保和以冲含生所資神明來
宫¶頟頟千里中城聽治民之來享出入多制¶神道尚幽人道
尚明别而理之新宫乃成¶旣遷旣好嵗久而弊東門有
田萬神攸萃¶自堂徂基棟宇言言靈之洋洋來亨來安¶
顧瞻故鄉孰非吾土隨感有見寧滯方所<md:KR4d0493_SBCK_022-18b>¶相方度新在
我曾孫曽孫孫子思著思存¶道家之宫以祀上帝則具
是依曷其有替¶文惠之褒人無異辭有煒裳衣¶天子錫
<pb:KR4d0493_WYG_022-30b>
之神之格思食爾舊徳勿私爾拜¶惠我四國史臣脩詞
麗牲有碑百神敬共¶明詔在兹¶
　
　
　
　
　
　道園學古録卷二十二
