# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_021-1a>
#+PROPERTY: JUAN 29

<md:KR4d0493_SBCK_029-1a>¶二十九
　　　　　¶　　　　　　　　元　虞集　撰
　芝亭永言¶
　七言律詩¶
　　與燮元溥登仙遊和李浩卿韻¶
老去江山已倦游况聞風雨滿溪頭儗尋黄鵠望松壑
聊伴¶白鷗經稻疇山崦有雲堪作供酒樽無婦可歸謀
<pb:KR4d0493_WYG_029-1b>
從教賓客¶回車晚留取衰翁專一丘¶
　　陳可復為予寫戴笠圖賦詩四首¶
浮雲滿空無所依高岡獨行來者稀仙人冉冉遺松老
鳴鹿¶呦呦生草肥伐木逺聞何處谷頃筐近得故時薇
山中雨來¶霧先合此日先生戴笠歸¶
南園多竹暑氣微始來結屋相因依掛巾石壁晝霧濕
沐髪<md:KR4d0493_SBCK_029-1b>¶池水朝陽晞頻年車馬踐霜雪六月裳衣無綌絺
鄰翁問舊¶坐來久此日先生戴笠歸
<pb:KR4d0493_WYG_029-2a>
老去懸車百慮灰西風獨愛菊花開田家酒熟邀皆去
茅屋¶詩成懶更裁欲及天清飡沆瀣要觀日出上蓬萊
赤松有約¶應相待此日先生戴笠來¶
捨却鄉人駟馬車老身全不要人扶雲霄一羽山頭杜
風雨¶孤村海上蘇薄命長鑱隨積雪多情破帽落輕烏
莫圍玉帶¶垂朱紱此是先生戴笠圖¶
　　仙游道士余岫雲為從珠溪余隠士求得華山下¶
　　　黄茅岡一曲規作丹室喜而賦之不覺五首
<pb:KR4d0493_WYG_029-2b>
華山東下有茅岡云是毛公舊隠場清露尚餘丹滿臼
白雲¶今許草為堂冬慿野燒開畬隴春託山雷淨石牀
從此便為¶千載計洞天先拜紫𤣥章<md:KR4d0493_SBCK_029-2a>¶茅岡地主古醇儒乞我岡頭作隠居嶺上閒雲從管領
澗中¶流水聽開除刀耕火種從兹始雨笠風瓢便有餘
自古詩人¶多㑹合浮丘毛氏不愁予¶
石人屹立古仙壇雙澗交流拱一盤臨水種松須匼匝
就中¶作室要寛安洞經即日修真訣玉臼逢春浴舊丹
<pb:KR4d0493_WYG_029-3a>
却恐山中¶添故事題詩莫與世傳看¶
仙游辦得茅千束華盖須分屋數間微咏玉經忘我老
謾調¶金鼎勝於閒龍雷變化從舒巻鶴露清寒自往還
何似綺園¶諸老者採芝初不離南山¶
茅岡初割一溪雲𤣥契華陽舊隠文謁簡自題香案吏
封章¶先報大茅君種成和露桃千樹借與摩霄鶴數羣
便是宸清¶真洞府不煩夢想託紛紜¶
　　崇仁監邑阿里仁甫茉莉花盆中折竹揷之而生<md:KR4d0493_SBCK_029-2b>¶
<pb:KR4d0493_WYG_029-3b>
　　　枝葉近年翰林學士薩公謙齋作御史時亦有
　　　此¶瑞朝之士大夫引冦萊公故事以為徵名其
　　　堂曰¶瑞竹而咏歌之薩公仕東南歴郡守部使
　　　者所至有仁政著清節美名耆夀今為中朝老
　　　臣瑞蓋不¶虚發也仁甫長邑三年清介明恕孚
　　　于上下此竹¶之生父老庶士争走山中相告因
　　　取而觀之畧寫¶其狀賦詩以美之¶
華盆揷竹忽生根枝葉青青向曉暾直節有生資地力
<pb:KR4d0493_WYG_029-4a>
虚心¶無愧荷天恩薩公堂上今重見萊國祠前孰更論
但得清風¶千古在常扶笻杖看淇園¶
　　撫郡天寧明極覺講主陪敬齋監郡奉祠華盖特¶
　　　有高咏三讀敬嘆僕偶共清㳺輒復次韻衰退
　¶　　不工聊資笑粲<md:KR4d0493_SBCK_029-3a>¶三峯宫殿接新橋十月長齋陟翠嶤朝步仍垂蒼玉珮
登歌¶還引紫瓊簫千枝絳蠟連虹貫五色香雲向日飄
頼有高人¶陪後乘輕清詩句似參寥
<pb:KR4d0493_WYG_029-4b>
　　鄧公信吾契家賢弟比奉憲臺書幣存問衰朽于¶
　　　山中其還也無以為餞賦此與之¶
幙府秋高寄逺情飛鴻肅肅度江城深慚衰朽勞人問
豈有¶文章與世驚䟽傅多年餘賜盡揚雄已老太𤣥成
慿君歸致¶殷勤謝擊壤田間荷聖明¶
故人將命清嚴地越陌經阡枉見存松菊荒蕪慚重客
裳衣¶顛倒出柴門老忘舊事尋書巻喜走鄰家覔酒尊
此邑故家¶無㡬在更崇令徳及諸孫
<pb:KR4d0493_WYG_029-5a>
　　安成劉雲章漢章兄弟兩秀才來訪一長書一長¶
　　　詩皆有志文章賦此為别<md:KR4d0493_SBCK_029-3b>¶步屧東行好弟兄束書銜袖見才英只愁困學孤來問
豈有¶竒聞外素誠知道言辭無詭妄及人事業匪縱横
名鄉自昔¶多君子珍重歸來在矯輕¶
　　夀陳溪山生日¶
西來羇客作南居來往風流舊不踈好句每容鄰曲寫
高情¶不解世間書温温中夜還丹鼎冉冉高仙畢道車
<pb:KR4d0493_WYG_029-5b>
千嵗相期¶真有約九天風露夀尊餘¶
　　秋日同朋游北塔山¶
縣西北塔極蕭踈投老能來㡬度餘山木已隨樵斧盡
屋塵¶猶䕶醉翁書逺懷天上多騎鶴近愛槎頭可釣魚
九日懸厓¶多細菊可能無意再巾車¶
縣道蕭條北客踈西人居者亦無餘春尋道士松花館
秋覔¶山人柿葉書太史闕文誰借馬相君退食尚烹魚
何因得似<md:KR4d0493_SBCK_029-4a>¶先天叟洛下人家總駐車
<pb:KR4d0493_WYG_029-6a>
歸田多病故人踈好客相逢樂有餘老去深盃那解飲
詩成¶大字尚能書門生去上青騘馬道士歸騎赤鯉魚
如此餘閒¶多樂事誰能七十始懸車¶
　　送尼山廟學彭山長¶
尼山新作素王庭春告成功用上丁徂徠有松充采斵
靈光¶何殿效丹青風霆形氣皆垂教金石文章具刻銘
天子萬年¶綏福禄曾孫奉若薦明馨¶
　　游洛湖田舎
<pb:KR4d0493_WYG_029-6b>
近郭林泉無可游行尋田舎逐微流春眠稍可逺鐘鼓
秋熟¶或能求豆區萬里橋邊祠廟古百花洲畔釣船幽
兒童不解¶憶鄉里老夢時時還故州¶
　　題范徳機詩集後<md:KR4d0493_SBCK_029-4b>¶抱膝長吟老范兄寒岩古栢兩同清東都高節鴻毛逺
南海¶真仙鹤骨成遺藁飄零存梗㮣孤兒瘦弱頼高情
若無塵外¶知心友千古誰聞出世名¶
　　溪山翁所居與小雅易君相近翁與予賦詩易君
<pb:KR4d0493_WYG_029-7a>
　　　之季子至善輒隨録之遂成巨帙賦此以答其
　　　美¶意云耳¶
横塘烟雨易東家翠竹姢姢暎白沙綵筆徧題詩滿卷
繡簾¶長對樹交花往來二老隨天分爛漫三春感物華
却問綺園¶商嶺外曾無高咏到烟霞¶
　　題徐孟俊屏山閣¶
題詩逺寄屏山閣回首人間三十年西嶠依然仙子館
東湖¶還載隠君船同時翰墨嗟誰在滿屋詩書嘆獨賢
<pb:KR4d0493_WYG_029-7b>
欲買一舟¶江海去逺看喬木翠參天<md:KR4d0493_SBCK_029-5a>¶　　送易用昭¶
詩成長是倩人書最愛東家織翠裾逺樹斷雲春雨外
華星¶明月晚涼初滿牕柿葉題都徧短帽梅花畫不如
莫向墨池¶成久别鵞羣還欲謝崇虚¶
　　和陳溪山雪中雪晴二首¶
柴門積雪未全開千樹瓊林豈異哉鉛鼎微温過半夜
玊經¶細咏却千災江南冰向川流合天際春隨斗柄回
<pb:KR4d0493_WYG_029-8a>
太華高人¶觀物表詩成先寄鶴飛來¶
東風先㪚息寒威病骨欣然解帶圍日照瓦溝生淑氣
冰融¶硯沼漾晴暉銀旛試戴花枝弱玉鱠新嘗菜本肥
尊酒欲為¶君子夀除公誰是兩忘機¶
　　和陳溪山立春後三日即事¶
夢朝金闕見明晨滉泱牕間積玉塵三日新春三日雪
一分<md:KR4d0493_SBCK_029-5b>¶深雪一分春栁條封盡芽如粟梅萼飄殘實已仁
欲破鳯團¶銀盌凍冬温且酌井泉新
<pb:KR4d0493_WYG_029-8b>
　　寄陳奉常(并序/)¶
　昔聞朝廷¶寧廟升祔奉常陳君新甫以世胄之貴游
　博洽之高誼¶特奉明詔出使江海之上采上金明材
　擇良工絶藝¶新作禮器樂器求在郡國之書與通樂
　律之士以備一¶代之盛典焉鴻儒碩彦感嘆其委任
　之隆非尋常効一¶職治一事之凡近而已故賦相餞
　竒辭瑰句傳乎四方¶何其盛哉僕泊然老懷未忘舊
　俗亦成一章奉寄
<pb:KR4d0493_WYG_029-9a>
新廟工師謹駿奔奉常承詔出修門鑄金就徵揚州貢
觀¶樂應求季札論功德頌成諧鳯鳥文章篆定刻瑶琨
千年製¶作于今盛擊壤猶慚荷宿恩<md:KR4d0493_SBCK_029-6a>¶　　集自郡城歸溪山翁寄詩并和申字韻垂教依韻¶
　　　再呈殊愧遲拙¶
暮春長日雨兼風買得江船未及東出郭故人邀杜老
輟耕¶田父訝龎公謾從修禊忘溪曲何用安車徧洛中
旦起紫芝¶行復長詠歸先與謝崆峒
<pb:KR4d0493_WYG_029-9b>
待客花隂午過申茶香榆火一時新千竿嫩緑摇輕暑
數萼¶餘紅墜晚春坐憶雲林行道迹夢遊仙島意生身
連根分種¶如冰雪來向清池對玉真¶
　　謝陳溪山送蛾眉豆種¶
種豆南山憶故鄉蛾眉分種喜封囊㡳須飛鵠能銜子
未許¶蹲䲭共瀹湯玊椀茶香分瑟瑟瑛盤櫻顆間煌煌
燃箕煮釡¶催詩句更約鄰翁共佛牀¶
　　己卯秋舟過清江憶范徳機<md:KR4d0493_SBCK_029-6b>¶
<pb:KR4d0493_WYG_029-10a>
歸來江上鬢如絲所謂伊人獨繫思千載清風東漢士
百年¶高興盛唐詩離離宿草秋雲㫁采采黄花夕露滋
山水含暉¶無盡意他生何處共襟期¶
玉堂風日擅揮毫海上馳驅嘆二毛太傅竟無宣室召
拾遺¶空署華州曹孤兒衣食交遊古百世文章墓石高
車過不留¶應腹痛寒泉秋菊賦離騷¶
　　宜春臺晚眺¶
長沙王子舊層臺古佛神龍寳殿開秋水繞渠三峽漲
<pb:KR4d0493_WYG_029-10b>
春雲¶垂雨大溈來萬家香火絪緼合四面峰巒紫翠堆
最憶老藤¶隂覆地空中㡬見異僧迴¶
　　廬陵歐陽徳器游京以所藏先世誥勑見原功於¶
　　　玉堂賦此以送之¶
兖公孫子不離鄉封誥于今㡬世藏恩數重懷全盛日
標題<md:KR4d0493_SBCK_029-7a>¶猶是故時囊逺從史館求同姓未覺輶車滯一方
昭代治平¶多制作詩論應及漢文章¶
　　送黄子朂
<pb:KR4d0493_WYG_029-11a>
從師學道暫辭親百里西來動十旬夜讀松林堂下月
晝吟¶梅萼坐中春每欣老筆蛟龍走亦愛幽居鹿豕馴
春服蚤成¶還再到永歌同向澗之濵¶
　　書武進縣學記後¶(并序/)
　縣令之職有社稷民人之寄不敢以百里為小也有
　政¶焉有教焉不可以偏廢也陳君子瑛治武進修學
　校馮¶彦思記之可以知其所系之重矣崇仁之士觀
　乎其記¶盖亦有所感而不及為者豈非天乎因邑士
<pb:KR4d0493_WYG_029-11b>
　之意賦詩¶以書其後云¶
從容文學聖門優惆悵吳人獨子游百里絃歌誰濟濟
千年<md:KR4d0493_SBCK_029-7b>¶禮樂付悠悠邑人此日傳新記弟子遥知憶故侯
何事紫芝¶三秀地空聞踈雨過新秋¶
　　己卯臘八日雪為魏伯亮賦¶
官橋栁外雪飛綿客舎樽前急管絃僧粥曉分驚臘日
獵圍¶晨出憶殘年白頭長與青山對華屋誰為翠黛憐
唯有寒梅¶能老大獨將清艶向江天
<pb:KR4d0493_WYG_029-12a>
漫空飛絮㪚輕綿所異寒威欲折絃縣令温存僵臥叟
詞人¶解頌太平年翦雲為葉煩相寄種玉成田不受憐
丹鼎温温¶千嵗熟樂天事業在知天¶
　　寄賀吳宗師七十夀旦¶
開府希年正樂康聖恩錫宴在斯堂嵗周二十逢熈洽
年接¶期頥被寵光劔珮總從仙苑集簫韶還就洞庭張
簪花當日¶今誰是試向雲籖閲舊章<md:KR4d0493_SBCK_029-8a>¶舊徳高年荷聖恩幔亭如宴武陵君松喬能夀多深隠
<pb:KR4d0493_WYG_029-12b>
園綺¶來朝只暫聞千嵗天邊觀鶴髪五雲日下䕶龍文
山中七日¶陽初動遥禮三台過夜分¶
　　和陳溪山元日後雪¶
瓊妃翦水㪚春天坐下先迎華嶽仙飛步總鳴蒼玉佩
閒居¶能檢白雲篇朝元閣近星辰北獻夀盃深雨露前
白髪舊時¶香案吏㡬迴七日是千年¶
　　撫郡𤣥都觀羽士黄一初自京師還得大宗師吳
　　　公所¶為和詩三篇其一故翰林學士吴先生二十年
<pb:KR4d0493_WYG_029-13a>
　　　前廬山中¶所賦其一則和天師所與詩其一則
　　　予在茅山羅山苐¶一谷中送一初詩也臨行大
　　　宗師囑之云到臨川即以¶示予也忽復一嵗一
　　　初又將北游却賦此一百六十八¶字託一初謝
　　　大宗師古道髙誼也<md:KR4d0493_SBCK_029-8b>¶　　　和吳先生韻¶
世外神丹起積痾牕塵坐見月明過侯生猶識遺經草
梁甫¶空成鼓缶歌柱史通家今昔少畨君分祀子孫多
<pb:KR4d0493_WYG_029-13b>
淒涼逺寄¶懷賢咏譜入朱絃久未和¶
　　　和天師韻¶
白髮高居古道山蓬萊雲氣隠垂環尚方徧識前朝履
特進¶仍先法從班桃李成蹊春日滿風雲繞坐晝隂閒
梅仙舊隠¶𤣥都館紫陌紅塵有客還¶
　　　自和韻¶
荒陂野色帶餘曛隴上時逢植杖耘靈囿鳯麟千載去
玉階¶鵷鷺此時分誦詩自託浮丘伯垂問長勤大隠君
<pb:KR4d0493_WYG_029-14a>
為報黄茅¶岡曲舎簷端盡日宿浮雲¶
　　贈武夷道士羅鑑空兼憶范徳機<md:KR4d0493_SBCK_029-9a>¶學道應須住武夷青山緑水不勝思九天清露三生夢
千古¶高情兩鬢絲羽客鑑空猶有鑑故人詩後更無詩
懸厓仙骨¶堅如玉明月長歌覔紫芝¶
　　寄題采石新造觀瀾亭¶
雪嶺春融萬里來浮雲天際兩眉開魚龍夜水星前起
風雨¶春潮足裏迴尊爼誰陪賢太守文章莫媿昔英才
<pb:KR4d0493_WYG_029-14b>
無邊李白¶登臨意更覔遺碑步紫苔¶
　　某與胡伯友書問䟽濶稍久因楚石藏主待謁翹¶
　　　仰高誼賦寄此詩¶
喬木千章萬壑秋使君清興在危樓星沉夜水神魚化
霜落¶寒汀宿鴈留紅袖烏絲酣楚客畫屏銀燭看呉鈎
不知肯着¶枯藤杖采采芙蓉涉逺洲¶
　　贈楚石藏主謁饒心道六有先生<md:KR4d0493_SBCK_029-9b>¶不識南塘苐㡬橋翠樓華屋上岧嶤古文獨許揚雄識
<pb:KR4d0493_WYG_029-15a>
幽興¶誰為杜甫邀伐木春聲生澗谷涉江秋影蕩蘭苕
㪚花如雨¶携雙履解與高人話寂寥¶
　　十月朔旦同監邑大用暨僚屬游北塔山¶
敗壁殘書五十年重來山色尚依然田疇稍稔農民喜
官府¶多閒令佐賢黄菊不羞蓬鬢改清尊一聽酒盃延
坐中有客¶天邊去金榜春風待鴈傳¶
　　九月與薛𤣥卿外史㑹于黄氏溪園陪坐溪山先¶
　　　生談𤣥觀古仙像
<pb:KR4d0493_WYG_029-15b>
自昔簪纓盛邑東新堂還見百年風兩人白髪驚先老
一客¶𤣥裳喜暫同食飲具陳先世業耘鋤全效野人功
談𤣥不及¶紅塵事盡日溪園樂意中¶
　　㑹後將登華山按茆岡𤣥卿先往候予至<md:KR4d0493_SBCK_029-10a>¶石斛金釵感素秋洞懸鍾乳入山幽扶衰不是人間藥
聞健¶聊為物外遊雲作衣裳塵不染詩成珠玉世誰收
石人久立¶黄茅月嵗嵗能來為客留¶
　　予與𤣥卿相遇山下别後和朱徳嘉韻奉寄重廑
<pb:KR4d0493_WYG_029-16a>
　　　賡和再用韻奉謝¶
茅岡七疊七香車誰賦新宫蔡少霞千嵗留蹤丹井臼
諸天¶獻供菜羮𤓰石人雨立春衣濕崖蜜蜂來晝樹譁
慿仗仙翁¶須一到浮丘已遣鹿銜花¶
　　和朱徳嘉登華盖山有賦韻寄薛𤣥卿和詩未成¶
　　　登山已遇𤣥卿下山道中足成以寄¶
相期秋晚命柴車同看華峰㪚綵霞農父苦留秔似雪
山人¶先許棗如𤓰蛟翻巨石痕猶在鶴立危峰語不譁
<pb:KR4d0493_WYG_029-16b>
邂逅不留¶知有意林臺菊有未開花<md:KR4d0493_SBCK_029-10b>¶　　縉山張君榮字仲華來丞撫之崇仁厯兩政六年¶
　　　心平氣順上下相安如一日雖有遠役重勞亦無¶
　　　闕事甚可稱也予之閒居相愛如故舊每懷扈從¶
　　　東道往來縉山道中見其風土之勝民俗之美未¶
　　　嘗不談道以為樂於其受代調官京師因記之以¶
　　　詩而與之别明年進秩南來觀舊治父老兒童相¶
　　　迎於東門之外又當歌此以為一笑之歡也
<pb:KR4d0493_WYG_029-17a>
昔從時巡出縉山翠畦緑樹畫圖間驅車百折龍門險
載筆¶千峯虎帳閒麥粉勸甞銀鏤熟粱炊持獻玊漿還
道傍父老¶應常好為説鄉風一破顔¶
馬公同涉龍門道歎似山隂及武夷儘有千崖如罨畫
但無¶一棹弄清漪知君久有鄉闗夢老我能無木石思
抱甕青粱¶供玉食饋漿道左野人誰<md:KR4d0493_SBCK_029-11a>¶太平縣道喜年豐每出城南訪野翁粗有軒牕閒草木
謾留¶車馬翳蒿蓬心寛易醉毋多酌事簡無私亦屢空
<pb:KR4d0493_WYG_029-17b>
好得公田¶多稼地長年歌詠聖恩中¶
　　集家世以文學為業亂離顛沛憂患困苦無敢失¶
　　　墜然學未成而出早涉筆為文應事而已人或
　¶　　以為能自知其不足也歸田以來稍得安閒而目
　　　疾¶相嬰學不加進於立德立言之事無有乎爾
　　　也是¶以所作事過即罷不復記錄至元庚辰冬
　　　臨川李¶伯宗黄仲律來訪山中拾殘藁於敝篋
　　　得粗可屬¶讀者二百餘篇而錄之賦此以謝
<pb:KR4d0493_WYG_029-18a>
冰生鐡硯不堪磨收録殘編夜毎過老病自知才思少
應酬¶長愧語言多天人理一非無學内外篇分豈自訛只
恐𤣥經¶終寂寞空煩彌月駐山阿<md:KR4d0493_SBCK_029-11b>¶　　荅黄仲律學文之問¶
少學文章慮毎周鄉人未免是吾羞讀書次第依先覺
下筆¶流行稍自由血氣既衰尤帖帖神明自至但休休
聖賢端緒¶無岐徑篤信躬行莫妄求¶
　　重題環翠亭為李浩卿作
<pb:KR4d0493_WYG_029-18b>
亭深環翠燭光寒曾與詩人語夜闌秋色相高風肅肅
露華¶如洗月團團莫疑窈窕圍歌舞自愛空閒接羽翰
我憶舊書¶隂徳事百年應長萬琅玕(詩人謂燮元/溥觀志能也)¶
　　荅馬竹所見示詩韻¶
黄茆分土勝封留惟有松喬是匹儔帶笠不愁山雨濕
倚笻¶甞聼澗泉流玉堂夜永空餘夢瓦甕春生欲自浮
豈料朝雲¶停翠竹能從幙府一來游¶
壯氣横秋勢利輕讀書讀律總留情爭看撤幙清風起
<pb:KR4d0493_WYG_029-19a>
歸拜<md:KR4d0493_SBCK_029-12a>¶懸車白髪榮馬上詩成憐我老尊前花發為君清
鳯池緩步¶春還近莫厭羮魚斫尾赬¶
　　送吳文明¶
山雨牕寒詠楚辭可人同有古人思冰梅的的開生面
霜菊¶英英保令姿詩似仙成隨世換學如春到只心知
重來宜及¶東風早華盖茅岡長紫芝¶
　　冬至後陳溪山貺以佳句謹用韻奉荅¶
一陽初動反隆寒久雨山居絶往還彩筆曉題傳宻意
<pb:KR4d0493_WYG_029-19b>
綠樽¶春泛換衰顔希夷睡足風雲外安樂吟餘水竹間
共看往來¶閒日月紛紛塵事不相闗¶
　　雪夜有懐華盖山王玉𤣥¶
三峯千仭玉穹廬石骨金筋守靜孤𣺌𣺌微陽丹建地
緜緜¶深息火生符瓊林撑拄虚明兔銀海奔吞黒赤烏
持酒相尋<md:KR4d0493_SBCK_029-12b>¶行迹斷人間無鶴到蓬壺¶
　　答旴江聶空山¶
老去文章不滿車蕭條家學賴兒扶從師授業渠能達
<pb:KR4d0493_WYG_029-20a>
對客¶揮毫我病蘇春雨觧憐轅下犢朝陽愛及屋頭烏
徳星何日¶賢人聚膝上瑶環看畫圖¶
繞屋看山不命車天寒翠袖自携扶梅花照眼春常(建/)
竹葉¶怡顔氣倍蘇復有新雛娛老鶴莫將舊事憶童烏
畫堂圍煖¶歌春雪蜀錦波瀾列海圖¶
　　寄和吳閒閒大宗師¶
鈞天樂徹洞庭波野逈誰為擊壤歌筆硯烟雲塵世隔
鶯花¶風雨客愁多傳書稚子空遺簡伐木樵夫久爛柯
<pb:KR4d0493_WYG_029-20b>
舊識浮丘¶華盖近相思何處看雲過¶
　　荅呉宗師夀稀年詩韻<md:KR4d0493_SBCK_029-13a>¶早接雲龍晚㪚萍三年交信祝修齡公從天下承恩宴
我向¶山中讀道經老兔幸分千嵗藥高鴻還借九秋翎
蓬萊清淺¶人應識柱杖過頭弁㑹星¶
老子長年藏室居舊聞星象動江湖尚方别賜三公舄
維嶽¶恒馳六轡駒龍馬河中先聖畫麒麟閣上列仙圖
從游童冠¶俱頭白㡬度凉風咏舞雩
<pb:KR4d0493_WYG_029-21a>
能歌能辨九為章無限才情屬楚襄巫峽草生春易晚
渚宫¶花發日何長𤣥經寫就池皆墨國語成來目少光
把筆題詩¶亦聊爾坐中何用怪韋郎¶
　　送撫郡經厯海朝宗調官¶
舘閣論思拜命新風雲近接屬車塵受釐宣室多清夜
奏賦¶甘泉是暮春雨過落花行處少日移高樹坐來頻知
君此日¶行吟思驄馬封章又避人<md:KR4d0493_SBCK_029-13b>¶論撰西清近九天回頭二十五華年送人趨召迎新雨
<pb:KR4d0493_WYG_029-21b>
對客¶停思倚暮烟染翰朝朝裁五色吟詩往往過羣賢
故人若遇¶楊開府莫説韋郎鬢颯然¶
　　寄趙知微亷使¶
曾賜𤣥州水玉丹南征六月海生寒宣威辨説誰為陸
列守¶文章孰是韓溟渤不驚天蕩蕩烟塵如洗月團團
故家文獻¶應催召拭目雲霄一羽翰¶
　　題致爽樓¶(并序/)
　易君小雅雅士也自其先長沙知録公老於是邑子
<pb:KR4d0493_WYG_029-22a>
　孫¶守儒業至于耆耉又以醫藥活人鄉邦稱世有善
　人者¶也小雅與余年相近少相好也元統癸酉余自
　京師還¶小雅觴余新樓之上望眺平逺山川邑屋烟
　雲竹樹厯¶厯在目而易氏子孫或仕或處皆循循敏
　藝而敦本小<md:KR4d0493_SBCK_029-14a>¶雅髮須郁然顔貌充悦諸子侍立若弟
　兄之相次也余¶深嘆善焉小雅曰樓未有名也子為
　我題之余以為米¶元章最號善標置嘗自名其軒曰
　致爽子之樓四面皆¶可觀而西面猶逺請用拄笏意
<pb:KR4d0493_WYG_029-22b>
　字之曰致爽仍請賦之¶
易公屋上有青山故架層樓擁髻鬟客至每留風燕外
詩成¶多在雨簾間南階竹似兒孫長東老身同日月閒
若道神仙¶平地好便從南郭覔柴闗¶
　　東坡墨竹¶
扁舟憶上浣花溪風雨横江萬竹低石室歸來秋似水
峨眉¶相對醉如泥春雷翻石蛟龍起夕照穿林鳥雀栖
二老何年¶重會面為揮濃墨寫凄迷
<pb:KR4d0493_WYG_029-23a>
　　白雲閒上人度夏¶
白雲長傍太湖飛忽向西江度釣磯彭澤小龍邀共飯
潮陽<md:KR4d0493_SBCK_029-14b>¶遷客憶留衣笋因春雨朝朝喫橘待秋霜顆顆肥
我自本名¶無所住經函松下共柴扉¶
　　寄龍翔寺訢笑隠¶
贏得歸來休便休鶯花何處更追遊閒雲過雨依檐宿
好雨¶添泉繞舎流世上文章將底用夢中塵業又何憂
隨身宫殿¶香雲裏還見千峯百海秋
<pb:KR4d0493_WYG_029-23b>
　　寄魯學士¶
往嵗樓船過太湖珠簾翠幙謢圖書泉南五馬傳燈後
天上¶羣龍進講餘滿座賓朋尊有酒盈疇秔稻食多魚
趣裝未覺¶曹參晚應有賢人載後車¶
　　答甘允從寄海東白紵¶
海國綀衣雪色明寄將千里見高情着隨野鶴渾相稱
行近¶沙鷗亦不驚江露滿船歌醉起爐烟携袖憶詩成
秋風遊子<md:KR4d0493_SBCK_029-15a>¶偏愁予誰采芙蓉共晚晴
<pb:KR4d0493_WYG_029-24a>
　　次韻董子羽見寄¶
家徒壁立相如宅森列雲山作畫屏前日逺煩天子使
至今¶猶詫野夫亭有來妙句題章草政爾齋居讀道經
積雪滿亭¶誰見問故人千里眼終青¶
昔年供奉慙清切簮筆春明近御屏一日携書歸菊徑
㡬回¶對雪坐茅亭女蘿薜荔如新葺華盖芙蓉厯舊經
最憶先生¶天上去皇都應見草青青¶
　　次韻答聶空山
<pb:KR4d0493_WYG_029-24b>
恵我名香海上來講惟還憶舊親陪微風高閣紆天步
細雨¶深簾對露臺滿袖當時携馥郁孤村此日㸑蒿萊
高人雅意¶相期逺未覺匆匆白髪催¶
　　寄貞居張先生<md:KR4d0493_SBCK_029-15b>¶司馬先生苦着書久飡金液日清虚星辰欲動含精劔
雲霧¶長隨畢道車重憶仙翁千仭表為修真籙百篇餘
白頭供奉¶黄金盡靈笈何因到隠居¶
　　孫宰金碧山水
<pb:KR4d0493_WYG_029-25a>
昔代香山避暑宫中天積翠立芙蓉雲生金水三春栁
露滴¶銀牀五粒松飛瀑橋長通窈窕斷堤人倦立從容
舊時行處¶今堪畫烟雨樓臺晚更濃¶
　　甲戌四月十七日至臨川冲雲寺祝¶聖夀齋罷為
　　　賦此詩¶
郭西寺門雙石頭水檻相對林塘幽白花過雨落松暝
黄鳥¶隔溪鳴麥秋衰朽虚蒙宣室問淹遲實愛小山留
為貪佛日¶同僧話滿袖天香念舊游
<pb:KR4d0493_WYG_029-25b>
　　蜀人鎦夢良效楊補之掀篷圖<md:KR4d0493_SBCK_029-16a>¶錦屏山下花如錦却愛清江野水邊放筆豈能無直幹
掀篷¶方欲闘清妍最憐半面欹歌扇更笑輕身障舞筵
君看上林¶千樹雪繁枝何處獨姢姢¶
　　寄吳思可亷使¶
嵗月將題傑閣成寄來三筆荷高情知公任比中丞重
念我¶文慚吏部名王勃當年神所助江淹老去夢還驚
尚懷曝日¶茅檐下觧寫農謡詠治平
<pb:KR4d0493_WYG_029-26a>
　　寄南安燕信臣總管¶
昔同禁苑又經筵一别于今四五年太守政成梅嶺北
老夫¶吟徹野雲邊愁來每看新題字夢裏猶懷舊奏篇
頗欲仙茅¶扶病骨想能函致到臨川¶
　　遊仙遊山賦詩¶
仙遊亭子北門東雲樹烟霞野逕通秋淨華峯千仭表
春濃<md:KR4d0493_SBCK_029-16b>¶仙縣百花中昔人黄鶴何年去九日清尊此意
同醉揷菊花¶歸路晚莫令狂客惱衰翁
<pb:KR4d0493_WYG_029-26b>
　　方壺作仙遊山圖¶
身在山中㡳用圗偶然㸃染出方壺數株古樹雲連屋
一箇¶横橋水滿湖門外從教車馬過鐺中不計稻&KR0413;儲
等閒真遇¶尋師者指與雲間一翠渠¶
　　畣錢翼之¶
呉郡名書盛有唐流傳風致到錢郎閉門三月梨花雨
徧寫¶千林柿葉霜客看舊題驚嵗月僧將新句度江鄉
莫愁茅舎¶淹留久秋菊春蘭各自芳
<pb:KR4d0493_WYG_029-27a>
　　次韻聶空山送杏¶
看徧生紅雨滿林筠籠逺致百丸金遥知過熟心先喜
猶恐¶微酸齒不禁洗琖便應催泛蟻封囊何必共來禽
唯當種核<md:KR4d0493_SBCK_029-17a>¶成嘉樹花遶春壇坐鼓琴¶
　　和陳溪山春雪見貽¶
彌天春雪積塵空花信今為第㡬風一色瓊林無别間
九年¶金粟有餘豐愁吟野徑雲俱黒睡起東牕日已紅
幸且與公¶同此樂莫辭微醉注黄中
<pb:KR4d0493_WYG_029-27b>
　　予少年過薊門酒樓賦此題曰連十八書郡人疑¶
　　　其為吕洞賔詩也謾記于此¶
耳目聰明一丈夫飛行八極隘寰區劒吹白雪妖邪滅
袖拂¶春風槁朽蘇氣似酒酣雙國士情如花擁萬天姝
如今一去¶無消息只有中天月影孤¶
　　即事(四月十/六日)¶
臥病丘園忽五年千官此日正朝天縣公稱夀邀相共
野老¶扶藜拜不前帶拭文犀看舊賜髮垂明鶴愧初筵
<pb:KR4d0493_WYG_029-28a>
莫言小邑<md:KR4d0493_SBCK_029-17b>¶天光逺朝盖靈芝五色鮮¶
　　目疾偶成二首¶
一任榴花五月開看如烟霧亦悠哉靜聼靈響空中發
坐受¶天香世外來樂府好邀張籍賦䇿書宜共左丘裁
太清絶㸃¶誰能畫一瞬青蓮月滿臺¶
木綿鶴袖小烏巾百事無聞自在身舊是玉皇香案吏
令為¶華盖洞天賓看花謾笑如烟霧落筆那能泣鬼神
聞有紫芝¶新可食園公有約願為隣
<pb:KR4d0493_WYG_029-28b>
　　柯敬仲畫古木踈篁¶
不見丹丘四五年幽篁古木更蒼然蒹葭霜露風連海
翡翠¶蘭苕月在川憶昔畫圖天上作每題詩句世間傳
前村深雪¶誰高臥亦有晴虹貫夜船¶
　　畣盱江石門江秀才<md:KR4d0493_SBCK_029-18a>¶石門山在盱江上聞似金山及落星浮石不隨春漲没
道林¶常見晚雲停鳥飛空界誰能賦龍負經函我所銘
此地卜隣¶多逸興重來為寫向幽亭
<pb:KR4d0493_WYG_029-29a>
　　夢呉成季真人見訪夢中作¶
竹外旗旌駐馬鞍兒童驚喜識衣冠青山春日何須買
高閣¶浮雲只共看野簌不堪供匕筯新詩聊可助盤桓
當年赤壁¶扁舟夢㡬度人間玉宇寒¶
　　嘉平㡬望陳谿山自山齋還邑月下獨步有賦¶
野逈霜明月轉高寒花踈影立亭臯池冰下見蒼鱗鬛
雲海¶東迴雪羽毛客去夜深猶倚杖詩成春近更揮毫
茅簷數尺¶當晴昊無限清歡一緼袍
<pb:KR4d0493_WYG_029-29b>
莫愁寒日經簷短甕牖西南煖有餘頗有襟期俱老大
畧無¶塵滓渉清虚飢來進火烹仙术定起和丹較道書
慿仗白雲<md:KR4d0493_SBCK_029-18b>¶封谷口免教人跡近幽居¶
　　題馬竹所照磨捕魚圖¶
霜寒水凈已無魚漁者縱横罔不踈羮食盡供晨市逺
炊烟¶猶待晚歸餘已知漠漠濠梁異豈盡洋洋鄭沼如
萬里江湖¶春雨濶海鷗不去小舟虚¶
　　李伯宗録詩
<pb:KR4d0493_WYG_029-30a>
老去逢春祇謾吟敢煩綵筆為追尋玉堂天上成塵夢
茅舍¶山中稱野心萬里雲霄歸鳥盡孤村風雨落花深
文章傳世¶知何用空使高情慨古今¶
　　夀陳溪山生日¶
風動蕭蕭白髪踈高齋長日共清虚輕雷過雨神功外
瑞露¶垂雲夀瀝餘藜杖每期天外友松肪更試枕中書
九秋華盖¶通天極千載相隨兩鹿車<md:KR4d0493_SBCK_029-19a>¶　　鶴¶(并序/)
<pb:KR4d0493_WYG_029-30b>
　予家有薛少保鶴一軸先尚書自蜀携至此邑以為
　珍¶玩先參政晚嵗失之不知何在當時極惋嘆今二
　十餘¶年集妻姪浚儀趙徳莊從好事者重購得之欲
　集識其¶故而藏諸篋笥為賦此¶
吾家舊物薛公鶴老氣崢嶸壓九臯鐡石閣身修足脛
雪霜¶依骨淺翎毛通泉久失千年壁杜甫空吟一世毫
老去思鄉¶歸未得時時借看倚秋高¶
　　二月雪與陳齊賢
<pb:KR4d0493_WYG_029-31a>
江南二月長聽雨誰見翩翩雪滿舟病眼直驚翻玉樹
吟身¶渾欲覔貂裘衝寒載酒憐佳客把筆題詩想舊遊
得意長安¶各騎馬山堂還憶醉翁不¶
　　閩憲克莊以故舊託文公五世孫明仲逺徴鄙文
　　　老退遺棄散<md:KR4d0493_SBCK_029-19b>¶逸荷伯宗用昭止善浩淵子朂至
　　　善及余表姪孫¶陳誼予兄子豐仲弟之婿賈熙
　　　用昭之從子大年¶等十餘人寒冬連旬日夜錄
　　　之得五十卷亦已勞¶矣賦此為謝
<pb:KR4d0493_WYG_029-31b>
老去斯文付寂寥寒枝枯甲一遺蜩虚言自歎真何補
好友¶相求不憚遥敗篋塵埃煩數子破窻燈火每連宵
書成明日¶尋梅去共看春風轉斗杓¶
　　送朱明仲歸建安并簡貳憲斡克莊¶
道南遺緒實天存徑寸神膠萬里渾路逺秖慿霜履穏
嵗寒¶更覺緼袍温山川文物今誰在師友淵源尚可論
弱翰不堪¶酬使者逺來深愧考亭孫¶
　　送王公輔逺遊¶(并序/)
<pb:KR4d0493_WYG_029-32a>
　君子之所居雖歲月易遠而餘風流韻不自知其及
　人<md:KR4d0493_SBCK_029-20a>¶之不窮也空山雷先生隱于種湖之上豪傑名勝
　多從¶之遊其光顯盛大者固已著見于代其高尚深
　遯者則¶有不可得而知者矣然種湖猶有先生遺書
　數百卷與平¶生著述皆無恙也湖觀之師弟子相傳
　而守之其寥廓¶之趣奥古之思必有彷彿其精㣲者
　乎至元二年丙子¶正月六日大雪道無行人有羽士
　王公輔自種湖來袖¶詩一篇為贄觀此風致諒非俗
<pb:KR4d0493_WYG_029-32b>
　塵所能固有得於君子¶者乎問其年纔三十喜其盛
　年好讀書苦吟聞其將從¶呉越淮泗而遂至乎京師
　也故作詩以送之¶
春雪門前二尺深子喬雙舄度幽岑欲吹藜杖同清夜
靜看¶梅花對苦吟江國鸎花時冉冉京城烟雨晚駸駸
老來每憶¶登臨處仗子芳年一一尋¶
　　題趙師舜謝安遊東山圖<md:KR4d0493_SBCK_029-20b>¶太傅東山仗屨行總將憂患托高情獨尋窈窕開瑤席
<pb:KR4d0493_WYG_029-33a>
雙引¶娉婷韻玉笙春雨松間殘奕冷秋風江上莫塵生
三分籌䇿¶頻煩甚惆悵雲霄一羽輕¶
　　活水源為王欽道賦¶
川上嘗聞感聖衷尋源曾見出泉蒙風霆流動千門闢
山澤¶高深一氣通潤物已隨時雨化濟川猶歎昔人功
野塘舊隱¶誰能住一勺清泠謝太空¶
　　夜宿周氏簡饒復心李伯宗¶(并序/)
　復心與伯宗留宿周氏東齋談易論語集註至於達
<pb:KR4d0493_WYG_029-33b>
　旦¶某以㣲疾不得奉陪然心甚喜雞鳴賦此章呈二
　君子¶
霜月高齋宿兩賢夜深清話極幽𤣥退藏莫測神明化
通變¶猶聞典禮傳五十華年思絶學二三良友信遺編
選鋒若欲¶驅殘臘晴昊梅英孰與先<md:KR4d0493_SBCK_029-21a>¶　　贈朱萬初之官建寧(并序/)¶
　仲春之望建寧幕長朱君萬初之官迂道百里惠訪
　山¶中存撫老病深感古誼得見禁林貴臣名公書報
<pb:KR4d0493_WYG_029-34a>
　萬¶初延閣幾暇得進所製新墨甚稱¶㫖意中書傳問
　所居官將有¶朝擢之喜良為助慶因賦此為别云¶
墨卿𤣥璧進明光玉硯雲興御榻香内相貽書傳異賞
中¶朝垂問仕何方宗家應訪金絲舊古道相求草木荒
把筆欲¶題新感遇牛衣春夢鬢蒼浪¶
　五言絶句¶
　　題汪華玉子昂蘭石(四首/)¶
海内出珊瑚枝撑碧月孤鮫人拾翠羽泣露得明珠
<pb:KR4d0493_WYG_029-34b>
參差不可吹紉佩寄遠道遂令如石心歲晚永相好<md:KR4d0493_SBCK_029-21b>¶抱玉下天河繞叢秋露多天寒翠袖薄日莫欲如何¶
翠袂倚岧嶤來尋碧玉簫拂衣成歴刼遺迹映寒潮¶
　　題黄與可所藏錢舜舉𤓰圖¶
秋蔓有遺實不食庸何傷東陵為圃地何曾憂雪霜¶
　　題趙師舜光風轉蕙汎崇蘭圖¶
衆芳非不多金石好兄弟雜佩以間之春風接襟袂¶
　　春妍帶雪圖
<pb:KR4d0493_WYG_029-35a>
玉茗深宫裏春姸帶雪殘可憐五色羽相並不知寒¶
　　江村秋晚圖¶
依約米家船疎林泊暮煙新詩吟未了槎上釣江鯿¶
　　題饒世英所藏錢舜舉四季花木¶
　　　海棠¶
睡起多情思依稀見太真一枝紅淚濕似憶故宫春<md:KR4d0493_SBCK_029-22a>¶　　　黃蜀葵¶
花萼立清晨鵝黃向日新金杯承玉露偏醉蜀鄉人
<pb:KR4d0493_WYG_029-35b>
　　　芙蓉¶
丹霞覆苑洲公子夜來遊終宴風露冷折花登彩舟¶
　　　家茶¶
萬木老空山花開緑萼間素粧風雪裏不作少年顔¶
　七言絶句
　　題趙師舜所藏雪竹圖¶
鳯凰臺畔竹猗猗别出參差玉一枝閱盡雪霜心似鐵
高風¶惟許歲寒知
<pb:KR4d0493_WYG_029-36a>
　　題饒世英所藏孤鶴圖¶
海風吹月憶危巢清夜梳翎雪堕坳仙客不知猶是畫
每聽¶長唳向松梢¶
　　贈朱萬初(四首/)<md:KR4d0493_SBCK_029-22b>¶霜雪摧殘澗壑非深根千歲斧斤違寸心不逐飛烟化
還作¶𤣥雲繞紫㣲¶
　近世墨以油烟易松滋媚而不深重萬初既以墨顯
　得¶真定劉法石刻墨法以為劉之精藝深心盡在於
<pb:KR4d0493_WYG_029-36b>
　此必¶無誤後世因覃思而得之蓋取千百年摧朽之
　餘精英¶之不可冺者乃用之非常松也烏乎孰肯舎
　易而求難¶必求古人之成法而後盡其心者乎¶
珥貂鳴珮入明光新墨初成進御牀草野小臣春夢短
猶¶懐染翰侍君王¶
　天厯己巳天下大定中外乂安¶天子始作奎章之閣
　于宫庭之西日親御翰墨時榮公¶存初康里公子山
　皆近侍閣下以朱萬初所製墨進大¶稱<md:KR4d0493_SBCK_029-23a>¶旨得禄食藝
<pb:KR4d0493_WYG_029-37a>
　文之館其名藉甚邈在草野豈勝千古之¶思乎¶
延閣晨趨接佩聲又紆朱紱向江城丹心要似東陽水
釀作¶官壺徹底清¶
　朱萬初以藝文直長以年勞恩賞出佐帥幕南海轉
　丞¶東陽東陽文物之邑俗第以名酒歸之豈其山川
　之望¶哉韓文公譏丞不負余余負丞今丞凡邑之風
　俗教命¶刑獄科賦無不得言言之當無不可行存乎
　其人而已¶萬初勉之
<pb:KR4d0493_WYG_029-37b>
頗愛燒香是鼻塵不應緣齅又勞人方牀石鼎過清晝
一縷¶山雲伴老身¶
　深山高居爐香不可闕退休之久佳品乏絶野人為
　取¶老松柏之根枝葉實擣治斫楓肪和之每焚一丸
　亦足<md:KR4d0493_SBCK_029-23b>¶以稍助清苦久亦不復為今年大雨時行土潤
　溽暑特¶甚萬初袖致土速數片空齋蕭寒遂得為一
　日之供亦¶可喜也¶
　道園學古録卷二十九
