# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:18.483276
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB04n0526-041道園學古錄-卷第四十一.
<pb:KR4d0493_SBCK_041-1a>¶
道園學古録卷之四十一　歸田藁十五¶
　　　　　　　　　　　　　雍虞　集伯生¶
　　碑¶
　　　　江西行省平章政事伯撒里公惠政碑¶
國家置中書省以治内分行省以治外其官名品秩畧同所¶
以逹逺邇均勞佚叅錯出入而天下萬方如指諸掌矣是故¶
匡衛無缺則宵旰紓其&KR0104;顧豪髪有間則舉躰爲之不寕藩¶
輔之&KR0009;豈不重哉江西之爲省東接閩浙西連荆蜀比逾淮¶
汴以逹于京師拠嶺海之㑹斥交廣之境蛮眼内向島夷畢¶
朝提封数千里同東南一都㑹之奥區而龍興則其治所也¶
昔在至元始置省事於今六十有餘年貴人大官來治於斯¶
者何啻十百其有大勳勞大論議以宣布德意而鎭撫其民¶
人利澤施於一時聲名著於所部或由此而遷他鎭或自此¶
<pb:KR4d0493_SBCK_041-1b>¶
而相　朝廷豈可以一二数哉然而匱室之書民間不得以¶
多地歳月之乆閭閻或至於遺忘此豈非著作之闕文而今¶
昔之遺憾乎邇者龍興郡城耆老以爲金紫光禄大夫中書¶
平章政事伯撤里公之來長行省也恵澤深厚我民感焉以¶
集之甞承乏太史也來請紀述其事集曰吾聞平章公承¶
天子之命佐丞相以分治德化者¶
天子之盛也政令者　朝廷之故也公其肯自以爲功乎且¶
公之爲德忠厚而謙抑盛名譽以極稱述將非公之意也且¶
集老且病矣敢辭乆之𦒿老以告其守臣守臣不能遏也貳¶
守燕𤦺爲之啓諸藩宣之俊良度諸風紀之清峻則皆曰平¶
章之得民心乆矣閭閻之言也信士民之請也宜於是使其¶
吏郭元善謀於臨川守臣𡊮說而爲之請焉乃使崇仁監邑¶
寳童來言曰昔唐渾咸寕治河中連理之木生於其野野人¶
<pb:KR4d0493_SBCK_041-2a>¶
以爲言而史臣韓愈氏爲之頌之今我伯公自中書領行省¶
所治數十郡或安於惠而不能自知或逺於府而不能自言¶
龍興之民以其居之近也而知之深以其感之厚也而請之¶
切市井草野之民所請何以異乎然而是不可辭矣乃作而¶
言曰昔我　國家之興也寛仁弘逺豪傑畢出群䇿並用時¶
則有&KR0002;康里氏來拱來翼有以奇材在　禁近有以經學定¶
訐謨烜赫光𩔰丗載其勲今平章公&KR0045;休山立垂紳正笏以¶
臨其民儼然泰華之列嶽華星之在垣也執事¶
東朝温㳟有恪佐政省闥寛&KR0073;有容其分政而來也歛妙用¶
於無爲而細民之信之也愈深著成效而不宰而君子之望¶
之也益重乃仍改至元之二年㓂起南海人用震驚&KR0244;公始¶
至調度有方恩意旁逹兵不告勞民不吿病信惠所及朞月¶
討平於是衆庶樂業年穀屡豊儲俻有恒運輸無闕所部善¶
<pb:KR4d0493_SBCK_041-2b>¶
治姦慝不作乃&KR0002;門𨽻使令不以政事干官府賈市服食不¶
以二價虐小民用人則盡同列之情而不專議事則廣忠益¶
之言而不惑五年十二月城西灾公親率有司欶之登城望¶
拜即反風火息其感動之神又如此明日出私財爲糜以賑¶
失火家不足出府&KR0067;之贏粮以給之民又大恱然則是不可¶
以不書巳乃使復其耆老曰昔唐韋丹之治兹郡也去之数¶
十年時王&KR0026;諸舊典始¶
詔有所紀述以慰其吏民之心仁者之惠雖乆遠而不能忘¶
也而又何亟乎𦒿老曰吾儕小人朝不及夕願有紀述以傳¶
見於將來矣乃爲次第其說采其歌頌而載之庶乎觀風者¶
有取焉其詞曰於穆¶
聖皇頋諟南服選於近臣往長藩牧南服乃疆莫于湖江作¶
鎮䂊章臨制海&KR0022;百城來緫相臣攸理公來匪亟未舄几几¶
<pb:KR4d0493_SBCK_041-3a>¶
盗在海壖勞我師干宣威孔時不動色言執訊𫉬醜以歸司¶
㓂丞轄賔佐定功入奏波塵不驚風雨時來載瞻我民休休¶
以懐逺人鄙夫啓處食息孰知功能貽我帝則顒顒卭卬如¶
圭如璋春日載陽衮衣繍裳旣安旣乆成績不有曰惟¶
天子上公所保民不我欺自我不欺吏不我違自我不違嗟¶
彼耆耋孰知君子知其所知平易樂豈載歌載謡惠及我&KR0059;¶
毋以公歸¶
天子葵之¶
　　　　建寜路崇安縣尹鄒君去思之碑¶
髙唐鄒君伯顔從&KR0123;父之尹崇安也去官巳三年邑之君子¶
庶人𦒿老與在邑在野之民&KR0002;僧道之流咸有遺愛之意願¶
伐石以紀其政來徴文以刻之得其邑人文書述郡守中大¶
夫諳都刺列實跡以上諸帥府憲司者及前進士三寳仕邑¶
<pb:KR4d0493_SBCK_041-3b>¶
士彭炳所爲序兼取於學校閭里之言而&KR0026;之未甞不三誦¶
而三歎也夫德澤之在人心傳之於乆逺者非言無以宣智¶
慮之精微見諸行事者非文無以逹因一法之善著一時之¶
利尚可使後來推見以成其餘貺乎除郡邑通弊之積立經¶
乆之法守而行之可以百丗推之州里可以通行不出於欺¶
丗干譽而眞使民不忘者其可以無記載乎崇安之爲邑區¶
別其圡田名之曰都者五十田賦之多寡略相等也自民産¶
之無制大家之田連跨数都緫爲一家以受役升合之賦力¶
不能出其郷則受役無時而休也五十都之田上送官者爲¶
粮六千石其巨室以五十餘家兼五千石而有餘其細民以¶
餘家合千石而不足而賦役者常以四百之細民配之五十¶
之大家貧者一日當役而家巳破是以三年六次預定之役¶
常紛然不寕而民病甚矣君之來也取其都之田而分計之¶
<pb:KR4d0493_SBCK_041-4a>¶
受役之田不出其都有一石之田者當一石之役有一斗之¶
田者當一斗之差均齊方正較&KR0002;畫一田多者受数都之役¶
而不可辤田少者稱其所出而無倖免而中下無告之民庶¶
乎其小康矣郡守善之命盡致其法於諸属邑而推行之而¶
建寜賦役之均是爲四方最嗟夫逺方之民貧者不能自活¶
而等死之念生兼并而莫之制者驕狠以生變一激於食暴¶
之吏而生無涯之禍者耳目之所及可知也孰能如君爲法¶
於其疆又放諸旁邑旣有成效如此使盡施之當丗民有不¶
&KR0013;其澤者乎昔趙清獻公之治此邑也鑿溝洫以興水利漑¶
民田数千畆去之四百年溝湮而田荒莫有過而問焉者公¶
修長溝十里繞楓樹坡疊石以爲固陂當大溪之衝水溢則¶
隄易敗君又鑿石山数十丈䟽渠以分其𫝑而溝視趙公之¶
遺跡無復餘患矣邑多山田而歳易旱君以其公田之租修¶
<pb:KR4d0493_SBCK_041-4b>¶
平粜之法而民從之致粟且千石而不以其道至者雖效之¶
百石弗受也明年以時粜之民忘其憂頗得其息&KR0002;干會盗¶
起海上軍興所過郡邑騷動有不忍言者其出入君之境也¶
相告勿敢有所犯而君爲苃舎資粮屝屦酒胾醫薬迎勞將¶
送取具於平粜之餘息而民不知优是以鄰郡&KR0002;信&KR0002;鉛山¶
之民以飢散去而自歸於君者数百家咸受而授之業荒閑¶
之濵幾無寸圡之不闢期以三年之復而新奮之民交相友¶
助而無嫌焉此其爲治之大畧也　國家立鈔法以通天下¶
之利幾百年矣　朝廷&KR0104;其乆而有弊思所以救之以其乆¶
之者莫不詳且盡而山谷之民愚不知法儣而狃利僞造者¶
滋多亦四方之通患也君之未至崇安也民有阻險以爲奸¶
袵利刃以拒逮大張聲勢以恐公私莫之勝者或反爲之用¶
不測之&KR0104;幾在旦夕盖六七年矣君簡弓兵夜出其不意以¶
<pb:KR4d0493_SBCK_041-5a>¶
捕之執爲僞者数人得其鈔数百定論如法餘黨散去盡壞¶
其巢穴而一境僞造之風息焉而他境僞濫事覺吏人因爲¶
奸利輙䟽冨者而索之良善至不得休息君察其誣妄不輕¶
追遣安&KR0159;得僞造者遣卒械其賊至崇安求所識而執之賊¶
與卒謀盛服帶兵馳馬率吏望風入人家滛虐並作莫敢誰¶
何君亟捕之得其狀執拘以歸諸安慶自是僞濫之連逮無¶
至崇安者其民稍奠枕矣連氏母告其子出不反衆以無明¶
驗&KR0077;之君受而察之踰月得屍於山中則其兄某殺之也僧¶
不文引黄貴清告保安僧殺其兄者君鞠之執不文得汝殺¶
人而誣他人乎黄之兄果爲不文所殺而更誣保安以奪其¶
寺且以脫巳也童德誣告吕十二殺其兄君偶以他事上府¶
他官不察其誣下吕獄君歸而理岀之坐誣告者人服其神¶
明逺方之俗部使者行郡則什百爲群相率以訐官吏虚實¶
<pb:KR4d0493_SBCK_041-5b>¶
盖未辨也部使者之崇安無一人言縣政不使者&KR0244;朝廷¶
有重使道過邑部使者告之曰此邑鄒令政甚善巳爲文書¶
薦之使臣至朝廷幸詳言之使者曰吾巳審知之不待君之¶
言也福州郡大而事䌓獄訟不治帥府憲司檄君&KR0096;推官多¶
所申理崇安人詣大府乞歸君於邑者千百不止遂歸君崇¶
安君以某年某月某日上某年某月某日受代在任之歳月¶
與衆人同而所立卓卓如此亦難矣哉明年　朝延以例遣¶
官遷調閩海守令以下於是行省帥府監察御史憲司咸舉¶
君之能時漳州㓂始平郡邑未安葺署君爲郡判官以綏撫¶
經理之所謂極當時之選者矣君之入仕也畨直　禁衛歳¶
乆得官故御史中丞濟南張公飬浩以大儒𫾻歴䑓省寛大¶
嚴正¶
英宗時甞極諌放燈事時人比之蘇子瞻泰定中七徵不起¶
<pb:KR4d0493_SBCK_041-6a>¶
天曆&KR0004;陜西大旱民相食郡縣爲空起公爲西行䑓中丞拯¶
其民如赴水火見飢者哀之至於慟哭旋以損館陜人至于¶
今思慕之君嘗得牧民忠告之書於公焉盖其所受教者深¶
矣其同官主薄眞保與君居未乆而先去及調安溪監縣以¶
君之行事爲師法而其邑亦告治所謂朝廷舉一而&KR0134;百¶
則才賢君子之效將遍乎天下沛乎　國家之福哉乃為取¶
其民之所頌言而次第之俾得以詠歌而不遺於方來也其¶
詞曰¶
倀倀我民孰父母予哿矣冨人寠貧巳瘉歸視其家朝不謀¶
夕歉盈倍蓰蹙蹙同役君來顧斯以均以平岀無華車食不¶
鑿精分田畫里多寡小大隨量以供有正無害事上敬共無¶
言不孚從容敎言孰侮孰誣蒭蕘有詢寛來虚受先民之勞¶
或飫之酒姦&KR0100;沮藏外絶不虞析因隩夷飬恬舒舒窮山深¶
<pb:KR4d0493_SBCK_041-6b>¶
原樞牖戢戢征呼之卒無所隳突匹夫匹婦飯&KR0112;豆&KR0325;先祝¶
而嘗蘄君乆生君有王命傷殘往撫不惠我&KR0059;控告無所孰¶
沃而嬉謹畏自持孰勞而疲亦無倖遺&KR0112;稌盈疇羊牛多碩¶
以享以食繄君之錫老者日衰壯者日興君之所成民得以¶
&KR0091;山有松栢野有豐草雨露之濡君子壽考¶
天子命吏臨方蒞州視君之爲莫不具脩¶
　　　　崇仁縣顯應廟沖惠侯故漢欒君之碑¶
崇仁縣治南望七十里有山焉廣大髙厚嶷然其前其顚峻¶
而並銳能岀雲雨蓄神明凡水旱灾害之禱無不通焉盖巴¶
之望而吏民之所依也謂之巴山後昜稱相山巴山者相傳¶
云東漢書欒巴字叔元魏郡内黄人而神仙傳云蜀成都人¶
史稱巴好道順帝時給事掖庭仕至黄門令性質直學覧經¶
典雖在中禁不與諸常侍交擢拜郎中遷桂陽大守始爲桂¶
<pb:KR4d0493_SBCK_041-7a>¶
人定婚姻䘮紀之礼興立斈校以&KR0324;進之雖幹吏卑末皆課¶
令習讀程試殿最隨能陞授七年乞骸骨用李固薦拜議郎¶
守光禄大夫與杜喬周舉等八人廵行州郡巴使徐州還迁¶
䂊章太守郡土多山川&KR0017;怪細民嘗破貲産以祈禱巴素有¶
道術能役&KR0017;神乃悉毀壊旁祀翦理姦巫於是妖異自消百¶
姓始頗爲懼終皆安之是時方分豫章郡東地置臨汝縣則¶
令撫州之境也而相傳以爲巴治妖民嘗至此故民間思之¶
不忘以巴之名名兹山云其後甞置巴山郡在縣西南四十¶
里遺迹猶有可考而縣西門曰巴陵間巴山至縣所從入也¶
則山果以巴得名乆矣巴後遷沛相徴拜尚書順帝之葬有¶
司多毀民間墓巴上書切責禁錮還家二十餘年用竇武陳¶
蕃薦徴拜議郎蕃武之禍以黨謫爲永昌太守辭病不行上¶
書理蕃武寃下廷尉自殺而相傳巴有墓在山下而立祠焉¶
<pb:KR4d0493_SBCK_041-7b>¶
今爲廣教僧寺而山顛并祠南昌尉梅子眞與叔元而唐鄧¶
葉二道士配之盖出近丗云故宋紹興二十六年有宣敎郎¶
知縣事鄭圃孫懋爲令以吿民曰周人以諱事神而名不以¶
山川名山曰巴懼民乆以爲未安也洞庭有山以洞庭君之¶
所居而謂之君山欒君自䂊章爲沛相獨不可謂之相山乎¶
乃酌酒以告神而神恱暴之於民而民從遂更名相山矣咸¶
淳元年縣寓公朝奉大夫知邵武軍事師得遇等言於朝曰¶
縣有漢光禄大夫欒䂊章之神祠墓存焉其神名在史𠕋守¶
郡有功立朝有節訟陳竇之寃竟以身殉風節凛然可以謂¶
之神明者矣吏民禱祈必應而滛巫瞽史名稱鄙野非敎民¶
事神之道按祀典崇寜三年賜東明縣栢梁橋欒巴廟曰顯¶
應廟大&KR0026;四年封巴爲冲惠侯顯應廟矣其山顚之祠與梅¶
子眞同命得賜妙濟靈純其人之號者則用道家之言也欒¶
<pb:KR4d0493_SBCK_041-8a>¶
君生時靈異甚著人人能道之而斯邑之民有求輙禱有禱¶
輙應千百年以來殆不勝紀而圖志無古文字金石可徵攷¶
而邑民飲食必祝則不誣也　國朝大德丁未予留斯邑是¶
年大旱八月旦迎神至縣治大雨連夜嘗識其事于廟中巳¶
而廟燬予文亡焉後三十四年爲至元庚辰之歳其旱&KR0057;甚¶
苗有未入圡者民甚惶懼乃四月三日也承直郎逹魯花赤¶
鄄城保童齋肅民望遣其簿將仕佐郎䂊章舒文琰疾馳詣¶
廟迎神像至縣以禱拜跽末終薌燎方熾而林風四起隂雲¶
以興簿至祠下悃愊之詞方伸要迎之具未起震電巳祚於¶
門廡駿奔不及於焱馳保童率其属奉迎於西郊祝史未及¶
成禮而沛澤滂沱衣冠盡濕隨至邑治雨連三日夜乃止四¶
境以霑足告大家細民具牲哉醪酒大享相継神之冠服與¶
帳旌斾煒煌一新不待勸而自至乃命典史豫章胡天祥伐¶
<pb:KR4d0493_SBCK_041-8b>¶
石於城北使敎諭新城朱禮速予文以傳之予曰諾又使稅¶
副濟南魏淵奉神像還祠所過旄倪留恋欣感淵乃周覧祠¶
墓之舊迹適山川之竒偉而歸告得神之情焉旣而五月又¶
不雨徧禱群望神在禱中是年會府又郡禱皆苦而縣六月¶
三日雨十二日雨而旬日之間雲雷並興四郊在望者或十¶
里數十里或百里或一日或二日或一時隨地而足稽諸旁¶
近最爲沾渥焉是時保童悉力禱祈以爲巳任齋戒兼旬而¶
不間嚴屠宰之禁厲不虔之俗家有疾苦而不顧身受勞苦¶
而不辤忠翊校尉縣丞縉山張榮與簿及興史實恊心焉必¶
得雨而後止爲吏者其憂民如此其必有以鍳其誠者乎天¶
祥以石具吿乃序其事而傳之爲迎享神詞曰¶
有敦維崇其阻九陵時翕時舒與雲俱興降丘作神朱&KR0807;赤¶
舄尚書&KR0022;君司命司直自古在昔于我故壊我識其來甞與¶
<pb:KR4d0493_SBCK_041-9a>¶
雨偕公宇斯穹私字斯潔神君假思無怒伊恱髙山峻嚴孚¶
興禴禋禴禋不違俯依我人我人何有有尊有爼黍稷旣阜¶
洒醴帷醹捭豚爲羞有定有羹神來頋歆百物之精神昔故¶
郷父老燕娱千載在斯不醉無起乃大乃神碩彦乃生爲嘉¶
爲喬爲棟爲楹爲美爲英寳藏興殖無有遠邇來&KR0013;來澤仰¶
其虛矣穹窿休明就其奥矣流動滿盈時有序代神不可極¶
曾孫孫子有祀無斁¶
　　　　昭毅大將軍平江路緫管府逹魯花赤兼管内&KR0134;¶
　　　　農事黄頭公墓碑¶
元故昭毅大將軍平江路緫管府逹魯花赤黄頭公唐兀氏¶
别名丗雄丗居濮州鄄城縣占籍于塔思火你赤萬户之軍¶
以某年某月某日未上平江而卒得年&KR0002;干&KR0010;其孤奉䘮以¶
歸祔而葬諸鄄城縣李康保栁行村先塋之次去鄄城四十¶
<pb:KR4d0493_SBCK_041-9b>¶
里　國家之制秩三品有功德可称者得請溢以未及請謚¶
墓碑未立&KR0002;干年矣其第五子保童&KR0101;邑撫之崇仁予自國¶
史歸老僑居其野保童之在太常以奉印爲職事嘗見予於¶
朝而其季弟和尚自其兄元童所來曰是不可失也冝亟請¶
焉於是使和尚覃思追憶得其遺事以告邑教諭郷貢進士¶
朱禮邑之𨼆君子陳德仁述狀來求銘予按其事有可以風¶
動于時者故爲之書其大父璉赤甞爲明威將軍山東道宣¶
慰司副都元帥¶
丗祖皇帝&KR0004;山東内附而弗靖乆勞王師甫定之事旣平列¶
于帥府者非才勇親信弗及也旣殁而子阿榮襲其職以才¶
能選授大都西北関廂廵捕之事有盗　萬夀山　廣寒殿¶
御器金者𫉬之稱　㫖授武略將軍同知松江府事溧陽知¶
州汀州緫管又同知邵武路事披荆&KR0068;立官府有德政之碑¶
<pb:KR4d0493_SBCK_041-10a>¶
轉懷逺大將軍德慶府緫管而殁生九子平江公其嫡長也¶
以䕃譲其弟山住從弟朶羅歹爲京畿廣衍倉使及中更大¶
𧇊公賣其郷之楼居以代之償乆之又&KR0104;群弟之無室也買¶
舊産之殁于官者爲劵以付之俾安於自飬又資朶羅歹使¶
干禄焉始從事浙西帥府攝清流武平二縣之長新行至元¶
銀鈔法署進義副尉濮州平準行用庫提領至元二十七年¶
例革除興國路大冶縣逹魯花赤以治辦称遷保義副尉安¶
豐路懷逺縣兼領䝉城懷逺秋夏之稅蒙城有濁流北行人¶
弗遜于常邑人歸罪於水公以私錢買地溝而順之祠神之¶
信於民者而爲之誓俗以變焉　鎭南王出征道出其境館¶
舎供帳之具事俻而民弗优王善之解所御衣服弓矢以賜¶
遷忠翊校尉相因倉監支納倉粮九萬石出内惟謹陸嘉興¶
等處運粮千户服紫衣佩金符矣居八年改昭　校尉温台¶
<pb:KR4d0493_SBCK_041-10b>¶
等處運粮千户延祐元年就任陞武德將軍海道都漕運萬¶
户府副萬户親運米貳伯七十萬遷顯武將軍海道都漕運¶
萬户佩𩀱珠虎符前後九度海而海運之事無所不周知矣¶
&KR0004;丗祖皇帝取東南之粟以實京師以航海爲便常苦舟¶
不知道並海行虞險失　吴人朱張二氏出入海道甚習歳¶
擇便利帥其私属子弟駕海舟逺山即深以行風水甚便以¶
数千百浮数寸之木冐不測之淵以進重利厚爵以募之其¶
卒也致粟　京師歳凢三四百萬斛矣朱張二氏得罪更用¶
其人不習其事則多誤焉而公以乆於其官遂進治其府而¶
其政有可書者一曰運舟募諸瀕海之家民苦之而貧者常¶
以舟壊誤事公請預以運費借之使買木以葺舟於是増舟¶
之多可運一百萬斛二曰海舟受雇者直甚厚而無頼之人¶
得錢即麋於飲愽及期寕受責於無可柰何公爲之封識時¶
<pb:KR4d0493_SBCK_041-11a>¶
其當用而給之事無闕失三曰舟行海中愚無知者竊所載¶
以肆欲舟至直沽遺失無所從&KR0024;公爲法運官舶主&KR0067;卒水¶
工碇手之属得相收祠連坐其弊遂革四曰粮之登舟自温¶
台上至福建九二十餘處皆取客舟載之至浙西復還浙東¶
入海公請移粟慶元海舟受之自烈港入海無反覆之苦五¶
曰温台運舟水脚之費歳於浙省関撥而散之運粮千户之¶
所治運者各於所治受鈔復還温台登舟往復不便公請悉¶
留錢温台舟人受訖以行六曰舟行風水遲疾不齊舊例至¶
直沽以次受之而先至食盡乆不得去公請于　朝至則受¶
之民以爲便七曰運舟之囬恐有所掠買不法之物樞宻差¶
官兼察之比舟出海口搜閱者因爲奸利雖無所有猶誣執¶
榜掠空其囊篋多不能歸公請禁止之八曰海運之舟衆數¶
十萬薪㸑之用&KR0145;諸水濵道經河間&KR1069;司率以鹽草爲辭而¶
<pb:KR4d0493_SBCK_041-11b>¶
執掠之無所得㸑公請正鹽草之界得取其短小於鉤斷之¶
外不預鹽草者九曰運舟冐險以出常頼禱祠以安人心&KR0002;¶
所謂天妃海神水仙等祠九十餘處　朝廷給牲牢醮𥙊之¶
費歳爲中統鈔百定而實不給也公請假官木千封以貸人¶
收子錢以供其事罷官給之費而歳事豐俻舟行以成山爲¶
望常苦霧起不見而冐行以敗公請立置成山祠以禱　朝¶
延從之十曰舟至直沽則　京師之人爲肆沽賣官收其課¶
甚夥後以爭闘絶舟人之登岸而公私大失其利公爲嚴約¶
束聽民得飲食于市而争闘者悉與有司辨直曲立斷之凡¶
此者皆海運之要務也故俻書之使觀者有攷焉有失刺朱¶
丁者與公常同爲千户公以都萬户至京師而其人&KR0057;舊職¶
也公白于　朝堂曰某實知斯人之才能而乆於其職可念¶
也薦以自代時宰然之而公以懷遠大將軍爲郴州路達魯¶
<pb:KR4d0493_SBCK_041-12a>¶
花赤矣秩滿改除昭毅大將軍平江路逹魯花赤公任海漕¶
官於平江之日乆周知其民事逹於利害情僞之故其民望¶
之而公亦期有以自見而遽以即丗不亦惜哉嗟夫海運之¶
實京師　祖宗萬丗之長䇿也然而東南之民力竭焉頻歳¶
浙西水旱&KR0338;不充數江淮上流三省數十郡州縣之吏斗升¶
之民終歳勤動越江歴湖以助其不足而争闘勿戢又有深¶
可慮者則有大夫君子之所不能忘其憂者也保童之治崇¶
仁官不十日即以轉輸在行至集慶水洋率民舟以待而海¶
人頗横不測或見保童於沙際而識之驚曰此吾萬户之子¶
也相率羅拜更相告而衛之而所部得無失然則公之遺愛¶
在人可知矣而其用不大究於時惜哉公之夫人朱氏周氏¶
皆封陳䑓夫人子九人長哈刺承事郎兖州路同知脫脫木¶
兒東平等處民户緫管元童承直郎平江路長洲縣逹魯花¶
<pb:KR4d0493_SBCK_041-12b>¶
赤别怗本未仕保童承直郎撫州路崇仁縣逹魯花赤乃蠻¶
歹早丗和尚安童趙安皆未仕女五人孫男二十人女十一¶
人銘曰　皇有中州東多奥區維鄄之城沛其來居自公之¶
先克順克𩔖起家明威以貳東帥侃侃樵侯政在刻詞有子¶
五人出處各冝公實孝友亦有九子身服官政職勞不弛淮¶
江越閩皆長其民練習旣優百爲是親相彼東南稼穡豐茂¶
京坻有容歳廣其受航海以東千萬其儲九涉鯨波無少不¶
虞去之幾年人見其子泣涕感慕是孰之使長洲告能崇仁¶
公嚴先丗其家斯人來瞻俾書貞珉以告來裔太常徴焉行¶
錫節惠¶
　　　　元故累贈集賢直學士亜中大夫追封魏郡侯張¶
　　　　公神道碑銘有序¶
宜春太守張熈祖告於前太史虞集曰昔先君棄孤子於延¶
<pb:KR4d0493_SBCK_041-13a>¶
祐巳未十一月二十七日年六十有八官爲大夫階奉訓爵¶
爲男所封縣曰玊山勲曰飛騎尉明年二月壬申葬諸信州¶
路貴溪縣長山之里其鄉也子爲我志而銘之旣納諸幽矣¶
後　年爲　年蒙恩奉&KR0013;¶
制書位爲大夫階亞忠直集賢爲學士爵爲侯所封曰魏郡¶
先世之賜履也勲爲輕車都尉階三品於法當樹表於神道¶
子爲我序而文之以刻諸石集與宜春有同朝之好不敢¶
　其序曰¶
世祖皇帝克有江南故開府儀同三司特進上卿知集賢院¶
事贈輔成賛化保運神徳眞君張公留孫以老子之道日見¶
尊禮非有𪧐衛之劳而常在帷幄非有輔相之位而常與¶
國論有賔師之貴而無職守之責居富貴之極而不易慈儉¶
之素歴仕累朝垂四十年為　朝廷宫掖中外所尊敬於是¶
<pb:KR4d0493_SBCK_041-13b>¶
贈曽祖宏網集賢大學士光禄大夫柱國魏國公謚安惠祖¶
粹夫金紫光禄大夫司徒上柱國魏國公謚康穆父九德太¶
中大夫同知江東道宣慰司事累贈開府儀同三司大司徒¶
上柱國魏國公謚文簡官位勲爵皆一品推封自開府矣開¶
府有弟二人公其季也諱廣孫字師成當開府盛時¶
天子卜相則問焉名皇子則問焉大臣進退則問焉髙爵膴¶
仕其所推薦者言無不酬布在中外郡侯扵此時引道家之¶
言以太盛爲忌退然守朴利欲之念不萌扵胸中而開府曰¶
不可使魏國世家無傳以報國之厚恩也乃以其子熈祖見¶
成宗皇帝於便殿得備𪧐衞未幾丞利用監司直於翰林僉¶
中政院事而公有玊山之封矣丐外便餋倅衢及澧進拜宣¶
城守而有魏郡之封矣歴旴宜春三為二千石皆有惠政而¶
母魏郡太夫人以髙年受康寕之養宗族親戚鄉黨稱焉有¶
<pb:KR4d0493_SBCK_041-14a>¶
子三人孫五人伐石爲表於公墓則某年某月某日也其銘¶
詩曰¶
昔韓文成韓相之孫帷幄運籌身退名存歆拜太守太山之¶
側徙由河南清河是宅聞望之隆著於清河本支扶踈子孫¶
衆多文瓘相唐表著于史有孫刺杭來鬲之始其後散處于¶
饒于歙盱之石筍大族之别上磜潺湲貴溪之原衣冠蝉聮¶
歴宋至元丗有令德亦或爲士𨼆不至伏顯不至異乃生安¶
惠抱道𨼆居太山髙原福慶之儲肆及康穆源深本固積而¶
未發匪躬之故惟文簡公德懋以淳懇欵郷黨渾渾里門閏¶
府在朝¶
天子有錫起家别駕以佐&KR0022;國于藩于宣政成無言乃䦕魏¶
國三丗以傳開府真君各動海宇道德之言治化攸除難弟¶
郡侯退焉林丘嘉德孔脩不競不逑觀稼于田觀學于塾礼¶
<pb:KR4d0493_SBCK_041-14b>¶
讓是敎弟子是淑孰飢我食孰危我安桑椊敬㳟非禮弗干¶
駟馬髙盖過者必式封君之閭歴丗所積四丗三公繼之侯¶
封太守之賢進德尚豐崑山之珉旣堅旣白其爵屢書繼此¶
有刻長山之原其來舒舒松栢蒼蒼繄德之符¶
道園學古録卷之四十一¶
