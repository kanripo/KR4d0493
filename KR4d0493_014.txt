# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_012-1a>
#+PROPERTY: JUAN 14

¶
<md:KR4d0493_SBCK_014-1a>¶
<pb:KR4d0493_WYG_014-1a>
欽定四庫全書
　道園學古錄卷十四
　　　　　　¶　　　　　　　元　虞集　撰
　碑銘¶
　　淮陽獻武王廟堂之碑¶
昔者汝南忠武王起義兵燕南統率豪傑畧定郡縣聲
震河¶朔及歸國朝遂以其師攻河南既滅金將移師取
宋乃總諸¶軍以鎮亳䟽積水立城戍開田護畊宋人不
<pb:KR4d0493_WYG_014-1b>
敢北犯其後淮¶陽獻武王復統亳州軍以成大功故亳
有張氏之廟焉其中¶廟祠汝南忠武王西廟祀王第八
子蔡國忠毅公東廟祠王¶第九子淮陽獻武王忠武始
封蔡國公而薨也賜謚武康又¶贈推忠宣力翊運功臣
太尉儀同三司上柱國獻武之薨也¶贈銀青榮祿大夫
平章政事謚武烈又贈推忠効節翊運功¶臣太師開府
儀同三司上柱國齊國公改謚忠武皇慶元年<md:KR4d0493_SBCK_014-1b>¶獻武之
子珪以中書平章政事相¶仁宗皇帝於是忠武進封汝
<pb:KR4d0493_WYG_014-2a>
南王改賜今謚獻武進封淮陽¶王加賜保大二字以益
其功臣號又改賜今謚禮部以其事¶下郡縣之有王廟
者至治二年珪復入中書厯相¶英宗皇帝今上皇帝於
是泰定元年加賜忠武以開國二¶字益其功臣號是年
天子肇開經筵珪首當勸講明年解¶機務封蔡國公仍
知經筵以疾告歸未幾三遣使趣召見¶上閔其病重煩
以政事拜翰林學士承旨仍以蔡國侍經筵¶朝有大政
則就焉有間使來告某曰先王之廟在亳州者庭¶皆有
<pb:KR4d0493_WYG_014-2b>
麗牲之石我忠武及忠毅之勲徳則既具刻而銘之矣¶
惟獻武之廟我以忝預國事不暇私顧其家故未有刻
焉¶因以王之墓誌神道碑家傳授某曰刻文敢以屬子
其辭不¶獲則對曰昔嘗忝為太史屬固嘗知公家世勲
徳及進講内<md:KR4d0493_SBCK_014-2a>¶殿又執經以從公後者三年矣雖不敏敢
次第而書之謹按¶王諱𢎞範字仲疇年二十餘其兄順
天府總管𢎞畧上計行¶朝留攝其府事吏民服其明決
時内附甫定䝉古軍所過輙¶為暴王曰國朝自有法制
<pb:KR4d0493_WYG_014-3a>
我奉行之執暴者决以杖入其境¶無過犯者順天者故
保州以忠武故陞府名後有所避又改¶今名曰保定云¶
世祖皇帝保定初置御用局以王為總管三年李璮叛
濟南¶親王噶必齊丞相史天澤帥諸軍討之以王為行
軍總管且¶行請氊帳於忠武忠武曰汝欲即安耶不與
乃命之曰璮違¶天必敗汝勉之雖然璮劇賊也圍(闕/)勿
避險地險則已無懈¶心兵必致死主者慮其險苟有來
犯必赴救可以立功汝則¶勉之及圍城王軍城西璮出
<pb:KR4d0493_WYG_014-3b>
軍突諸將獨不向王軍王曰吾¶固受教矣我易受攻而
彼不至謂我弗悟也乃築長壘内伏<md:KR4d0493_SBCK_014-2b>¶甲而外為壕開東
門以待之夜浚其壕加廣璮不知也明日¶果擁飛橋來
攻橋不足踰壕軍陷其得陵壕者突入壘門遇¶伏皆死
降兩賊將璮讋遂敗死論功王最多忠武聞之曰真¶吾
子也或言於朝曰璮所以得為亂者盡專兵民之權故
也¶以此聞諸侯諸侯果不自安遂罷其子弟之在官者
王亦例¶解總管至元元年𢎞略入宿衛上召見其兄弟
<pb:KR4d0493_WYG_014-4a>
可代守順天¶者因念王濟南之功遂佩之金虎符代為
守二年移守大名¶未上微服行民間察其所患苦見倉
吏收民税視所當輸倍¶蓰怨言載道明日視事首取而
治之民大悦是歳大水没廬¶舍且盡租稅無從出王輙
免之計相以專擅罪王王請入見¶上前曰臣以為為朝
廷儲小倉不若儲大倉非擅免也上¶曰何説也王曰歳
以水不収而必責之民府倉雖實而民死¶亡盡明年租
將安出活其民使均足於家歳取之有恒非<md:KR4d0493_SBCK_014-3a>¶陛下府庫
<pb:KR4d0493_WYG_014-4b>
乎此所謂大倉也上曰知體其勿問其監郡有¶阿嚕者
先在郡任計吏不當至使自經死僚吏不悅於阿嚕¶發
其事王不與之則阿嚕無援必敗王曰同官也力為之
解¶不得而阿嚕抵罪王亦為之免官歸鄉里退然閒居
不以介¶意六年大括諸道兵益圍宋襄陽益都淄萊等
路行軍萬户¶丞相巴延命王軍鹿門斷糧道絶郢復之
援主者曰鹿門有¶張九漢水以東無慮矣於是王言於
丞相曰今規取襄陽周¶於圍而緩於攻者計待其自斃
<pb:KR4d0493_WYG_014-5a>
乎然而夏貴乘江漲送衣糧¶入城我無禦之者而江陵
歸峽行旅休卒道出襄陽南者相¶繼也寧有自斃之時
乎若築城萬山以斷其西立柵灌子灘¶以絶其東則庶
幾斃之之道也奏用其言移王軍萬山令嚴¶恒無懈意
一日出東門與諸將較射大出敵兵猝薄城諸將¶曰彼
衆我寡請嬰城自守王曰嘻我與諸軍在此何事敵至<md:KR4d0493_SBCK_014-3b>¶將不戰邪敢言退者死即被甲上馬横戈立遣偏將李
應當¶其前他將將六百人攻其後親率二百騎為長陣
<pb:KR4d0493_WYG_014-5b>
敵之步陣¶間陳而待王下令曰開鼓皆進擊未鼓勿動
敵麾衆入陣我¶不為動至再且却王曰彼再進再却氣
衰矣鼓之前後奮擊¶宋師大敗得奔還者無幾八年築
一字城進逼襄陽破樊城¶外郛九年命攻樊城流矢中
王肘王束創見主帥曰襄在江¶南樊在江北我陸攻樊
則襄出舟師來救終不可取若截江¶道斷救兵水陸夾
攻之則樊必破而襄亦下矣從之明日復¶出率鋭卒先
登遂拔樊襄陽降以宋將吕文煥入覲上嘉¶之有錦衣
<pb:KR4d0493_WYG_014-6a>
白金寶鞍之賜將校行賞有差十一年丞相巴延¶帥師
伐宋命王率左右諸軍循漢江東略郢而南十二月攻¶
武磯堡取之大兵渡江王為先驅宋相賈似道以其軍
蕪湖¶其帥孫虎臣軍丁家洲王轉戰而又大兵繼之宋
師潰王前<md:KR4d0493_SBCK_014-4a>¶行布宣威徳所過䧏下師次建康上遣使諭
承相毋輕敵¶貪進其少駐以待王進説曰聖恩待士卒
誠厚甚今敵已¶奪氣亡在旦夕過自迂緩資敵得為計
非䇿也將軍治閫外¶急緩之宜難制以喻度乗破竹之
<pb:KR4d0493_WYG_014-6b>
勢取之無遺䇿矣丞相然¶之即日自馳馹至上前面論
形勢得旨進師十二年師次¶𤓰州分兵立柵奪其要害
守之揚州都統姜才者宋之名將¶也所統士有部落種
人自為一軍勁悍善戰至是以二萬人¶出揚州橋都元
帥阿珠與王當之兩軍夾水而陳王以十三¶騎絶渡衝
之陣堅不動王引却以誘之其驍將本回紇人鎧¶仗甚
異躍馬出衆奪大刀出前趣王王還轡反迎刺之應手¶
頓殪馬下立陣者同口驩呌震動天地而敵人亦不覺
<pb:KR4d0493_WYG_014-7a>
失聲¶遂潰走追殺轉至城南門斬首萬餘級其自相蹂
踐與陷壕¶水溺死幾盡比得入城十無一矣王素善槊
此戰衆尤服其<md:KR4d0493_SBCK_014-4b>¶竒雋焉於是宋將張世傑孫虎臣悉其
國力率水陸軍陳於¶焦山南北將致死於我我師合擊
之兵交王之一軍横衝其¶旁宋師大敗宋自是不復能
軍矣追奔於圌山之東王奪其¶戰艦八十俘馘以千數
上功改亳州萬户亳軍忠武王舊所¶統也王以為請遂
還之忠武王之事¶憲宗皇帝賜名曰巴圖爾巴圖爾者國
<pb:KR4d0493_WYG_014-7b>
語勇敢無敵之名也於是¶上又以賜王為名云是年冬
丞相巴延次臨安之長安鎮中¶書左丞董公文炳左出
京口由海道㑹之王亦將兵而左師¶次宋郊丞相遣使
約降宋主宋主㓜其大臣難於削號稱臣¶請以伯姪為
禮往返未决王將命入城數其柄臣之罪而詰¶之遂屈
服竟取降表來上宋亡其主遂歸朝而十三年浙東¶又
叛王力疾討之師次台州遣人持書往諭守將殺使焚
書¶我師怒拔之衆請屠城王不許誅其首禍者而已台
<pb:KR4d0493_WYG_014-8a>
民至於<md:KR4d0493_SBCK_014-5a>¶今感之明年師還迎拜鎮國上將軍江東宣慰
使其民新脱¶鋒鏑王撫安之期月境内稱治十五年王
入覲請於王曰¶宋主既降其將張世傑奉其庶兄葢王
昰與弟廣王昺南犇¶既立昰於閩而卒又立昺於海上
冝致討焉乃拜䝉古漢軍¶都元帥以行陛辭奏曰國朝
之制無漢人典䝉古軍者恐乖¶節度猝難成功願得親
信䝉古大臣與俱上曰爾憶而父¶與察罕之事乎其破
安豐也汝父欲留兵守之察罕不肯師¶既南而城復為
<pb:KR4d0493_WYG_014-8b>
宋有進退幾失據汝父至不勝其悔恨也由¶委任不專
今豈可使汝復有汝父之悔乎尚能以汝父宣力¶國家
之心為心則予汝嘉今付汝大事朂之哉面賜錦衣玊¶
帶又辭曰遺爝未息延命海渚奉詞逺征無所事於衣
帶也¶苟以劒甲為賜則臣也得以仗國威靈率不聴命
者則臣得¶其職矣上壯之上方寶劒名甲聽自擇其善
者既拜賜又諭<md:KR4d0493_SBCK_014-5b>¶之曰劒汝副也有不用命者以此處之
且行薦李恒為貳從¶之至揚州選將校發水陸之師二
<pb:KR4d0493_WYG_014-9a>
萬分道征南以弟𢎞正為¶先鋒戒之曰汝以驍勇見選
非私汝也軍法重我不敢以私¶撓公汝慎之𢎞正所向
克捷王進攻三江寨寨㩀隘乗髙不¶可近乃連兵環之
寨中懼持滿以待王下令下馬治朝食若¶將持久者持
滿者疑不敢動而他寨不虞也忽揮軍連拔數¶寨迴擣
三江盡拔之至漳州親攻其東門命將佐攻南門西¶門
敵應之乃乗虚入其北門破之鮑浦寨南瀕海王曰陸
攻¶之必走海令𢎞正圍以騎他將攻其南門又拔之海
<pb:KR4d0493_WYG_014-9b>
瀕之郡¶若潮若惠皆團結盤互王威聲所至恩信濟之
無不内附十¶六年正月庚戌由潮陽港乗舟入海道至
甲子門獲宋斥候¶將都統劉青顧凱乃知廣王所在辛
酉至崖山而他將自外¶省調至者雖𨽻所部然儕視不
相下有驕蹇意幾敢違其號<md:KR4d0493_SBCK_014-6a>¶令王以軍法斬其最甚者
一人衆乃懾服聽命時宋人僑居¶海中環列千餘艘碇
之建樓櫓其上隠然堅壁也王引舟師¶當之然其地兩
山東西對立其北淺舟膠不可進我師由山¶之東轉而
<pb:KR4d0493_WYG_014-10a>
南入大洋始得與之薄又出騎兵斷其汲路燒其¶宫室
而宋益困蹙無所容矣世傑有僧韓在王軍中三使招¶
世傑世傑不從甲戌恒自廣州至小舟更授以二海戰
船守¶北面二月癸未我師將戰或請以砲攻之王曰火
起則舟散¶不如戰也明日四分其軍分處其東西南三
面王自將一軍¶相去里許下令曰宋舟西艤崖山潮至
必東遁急攻之勿令¶得去聞吾樂作乃戰違令者斬先
麾北軍一軍乗潮而戰不¶克李恒等順潮退樂作宋人
<pb:KR4d0493_WYG_014-10b>
以為且宴少懈王舟犯其前南¶衆繼之王命髙構戰樓
於舟尾以布障之命軍士負盾而伏¶令之曰聞金聲起
戰先金而外動者死敵矢傳我舟如蝟伏<md:KR4d0493_SBCK_014-6b>¶盾者不動舟
將(闕/)鳴金撤障弧弩火石交作頃刻迸破七舟¶宋師大
潰宋臣以其主廣王赴水死獲其符璽印章張世傑¶北
突吾軍而遁令李恒追至大洋不及世傑走未至交趾
風¶壞舟與將士盡溺死於是嶺海悉平宋無遺孽矣磨
崖山陽¶紀功而還十月入朝錫宴内殿慰勞良厚王以
<pb:KR4d0493_WYG_014-11a>
瘴癘疾作矣¶上命尚醫䕶視日以狀聞遣近侍臨議用
藥曰吾有國事待¶其謀畫必盡伎速愈之敕衛士坐其
門曰九巴圖病甚矣非¶必不可不見者宣詔止之可也
疾革沐浴易衣冠俾左右扶¶至中庭面闕再拜返居酌
酒作樂與親戚賔客為别遺言母¶厚𦵏甲一襲刀一事
足矣明器以陶為之出南征時賜劍與¶甲以畀嗣子珪
曰汝父以是立功其佩服母忘語竟遂端坐¶而薨十七
年正月十日也得年四十三上聞之震悼詔京¶尹給喪
<pb:KR4d0493_WYG_014-11b>
事所過郡縣以禮迎送歸葬其鄉之定興縣河内里<md:KR4d0493_SBCK_014-7a>¶祔
𦵏祖墓而嗣子佩金虎符襲其軍萬户二十九年珪入
覲¶上謂太師伊嚕勒諾延曰此家父子相繼自¶太祖皇
帝以來定中原取江南漢人有勞與國者是為最張¶氏
史氏俱稱巴圖爾史徒以籌議不如張氏之百戰立功也
所¶以爵其子孫者豈可與常人同哉遂拜樞宻副使行
院江淮¶自是敭厯臺省三十餘年為國大臣矣王素敏
悟喜讀書過¶目輙識大義歌詩尤慷慨身長七尺脩髯
<pb:KR4d0493_WYG_014-12a>
如畫機明氣銳言¶辯捷出勇略絶人輕財下士拔於衆
林已不以為惠尚氣節¶敦信義與人交久而益敬剛直
自將不為勢位所屈雖臨之¶以威而辭氣洒落理辯愈
切初巴延至建康大㑹諸將出庫¶金行賞而王後至丞
相曰祖宗之法凡以軍事㑹集罪加後¶雖貴近材勇無
所貸爾何敢後衆錯愕王徐進曰臨戰未嘗¶後受賞恥
居先何為不可丞相為之俛首其能片言解疑悟<md:KR4d0493_SBCK_014-7b>¶類如
此簿録宋内府金帛行省都事夾谷士常與焉既而多
<pb:KR4d0493_WYG_014-12b>
所遺失或因以誣士常將就考驗王曰士常名士行義
有素¶何可以此議之請以本身官爵及家帑保其必不
然者其後¶誣果明南征時宋文丞相天祥之軍在潮之
五坡嶺𢎞正掩¶擊獲之縳文丞相以至椿以戈使拜不
屈王釋之待以客禮¶吏士或諫王曰敵人之相叵測不
可近王曰忠義人也保無¶他求其族屬被俘者悉還之
及囚京師聞王薨至為之垂涕¶在海上得宋禮部侍郎
鄧光薦禮之於家塾以為子師嘗戒¶其子曰居官律已
<pb:KR4d0493_WYG_014-13a>
亷慎則公明自生御衆賞罰信用則人自¶致力不懷報
怨之心怨亦自釋此三言者皆王所躬行者也¶凡行軍
非對敵未嘗妄殺吏卒有病者必親視醫藥不幸死¶必
轉送其家凡上賜與必分班士卒麾下有功賞或不時¶
得則慨然曰人宣力如彼而吝賞如此後或解體將誰
與共<md:KR4d0493_SBCK_014-8a>¶功乎甚者為之涕泣陳說不得請不止故人樂為
之用及為¶元帥雖有所刑戮亦必為之懇惻申諭仁聞
既著薨之日天¶下莫不傷悼痛惜焉今蔡國公又嘗謂
<pb:KR4d0493_WYG_014-13b>
集曰先王棄世予尚¶幼不足盡知其竒謀偉績當時之
交游與老校退卒于今略¶以澌盡雖欲廣聞不可及矣
至其昭如日星不可泯滅者則¶有信史與王李二公之
碑在可以參攷者故凡可知者備書¶之而不敢略子一
人今蔡國公也孫六人某官某曾孫十一¶人某官某集
嘗觀於蜀漢矣諸葛武侯既殁所在求為立廟¶後主不
聽百姓私祭之道上或曰宜聽立廟成都又不從步¶兵
校尉習隆中書侍郎向充等共言曰周懷召伯甘棠不
<pb:KR4d0493_WYG_014-14a>
伐¶越思范蠡鑄金存像漢興以來圖形立廟者多矣亮之
烝嘗¶止於私門廟像莫立非所以存德念功述追在昔者
也宜聽¶立廟沔陽親屬以時致祭其故吏欲奉祠者皆限
至廟君子<md:KR4d0493_SBCK_014-8b>¶以為禮亦宜之然則亳州張氏之廟豈徒以著
勲臣之世業¶哉亦足以表朝廷之盛德凡於腹心股肱爪牙
之臣無所¶不用其至者矣故作詩以備樂歌云其辭曰
維昔¶世皇受命自天四征既庭遂開中原越是南國厯
禩三百德¶在炎燧運往行息百萬在師不亟不遲不殺
<pb:KR4d0493_WYG_014-14b>
而神赫其神威¶江流湯湯談笑畢渡木顛草偃有仆
無拒天子曰嘻士亦¶勞止時且徂暑其休以俟丞相
文武受言敬共息鋭養完牛¶酒㫖豐王乃叩閤請具
為奏若峻阪馳寧扼其後面上方畧¶報不踰辰往臨
厥都雷飈疾神丞相傳言天子聖明以順¶來歸請更
民命主幼臣迷勞我行人王曰弗庸罪在柄臣身¶涉
其庭氣直辭決稱臣上表再拜門闕有保其遺奔于海
涯¶延喘須臾自靖其私王曰不可入告天子不極其真
<pb:KR4d0493_WYG_014-15a>
臣不¶敢止乃錫神劍名甲副之抉瘴排炎廓為清夷膠
舟于壑存<md:KR4d0493_SBCK_014-9a>¶其餘幾王言三進永訖炎紀横槊賦詩波濤
不驚磨崖勒銘¶表于鯢䲔功則多有夀位弗逮榮隨哀
興業以久大三錫彌¶尊以啓王封冕舄佩圭盛服在躬
維兹亳人服徳以世享嘗¶于廟從王孫子於赫世皇濯
濯靈聖萬神景從翼之風霆¶我思淮陽陟降在側孰是
下國顧懷來格言築新宫髙明深¶宏中有王考右有王
兄王之格思庶其在此焄蒿浮斿孰感¶而致維亳士女
<pb:KR4d0493_WYG_014-15b>
具曰不然我有井里王為阡陌我有溝洫王¶浚王畫王
于作邑其城頟頟我藝黍稷亦有稻秔羊豕在牢¶以庖
則盈笳簫鐃鐸享士乃作我迎我享是用不怍昔我父¶
祖荷戈執殳從王南征百戰是俱春雨既濡秋降霜露
王其¶享兹從我父祖維時君子顧瞻咏嗟咨亳庶士孰
知其他王¶有嗣子相我仁廟正言於庭必抉其要䆳深
蔽虧羣讒切¶膚帝尚仁孝寜之厥家英宗赫赫如日斯
烈搜奸率庸不<md:KR4d0493_SBCK_014-9b>¶假毫髪臨軒視之命遄其軀託之股肱
<pb:KR4d0493_WYG_014-16a>
恩信渠渠天難諶斯¶難起倉猝慮深謀達罪人斯得聖
明繼統車塵徐徐亦惟世¶臣謹度不渝既寧既好思極
厥保陳經啓心非法不道申申¶其居侃侃其容孚于帝
衷以世師工王廟奕奕視此無斁¶匪亳是私國有恒秩¶
　　知昭州秦公神道碑¶
公諱仲字山甫姓秦氏世為洛陽大族大父和仕金為
河南¶安撫使既歸國朝父安為河南三路提舉公嘗從
紫陽楊¶奐然先生學知名得給事¶裕宗皇帝潛邸郝文
<pb:KR4d0493_WYG_014-16b>
忠公經之使宋也宋人留之真揚聞宋¶亡天子嘉郝公
之節擇士得公迓之還京師久之除承¶直郎建康路總
管府判官季父長卿倜儻有大節¶世祖皇帝潛邸在京
兆已知其名及即位召在宿衛與故御<md:KR4d0493_SBCK_014-10a>¶史中丞劉公宣
為友以氣岸相髙時宰阿哈瑪特秉政聚歛罔¶上怙權寵
常伺察言已者中以危禍廷中相語以目無敢論¶列長
卿乃上書世祖曰阿哈瑪特擅生殺人莫敢言為國蓄¶積
怨毒已甚其鉗制左右使不得徹上聽情叵測似秦趙
<pb:KR4d0493_WYG_014-17a>
髙¶私家之蓄過於公家覬覦資籍情露似漢董卓春秋
無將請¶及時論法按誅之上以其書下中書阿哈瑪特固
善伺人主¶意力足使侍中貴人捄解事得寢他日以為
宣徳鐵冶弗治¶須藉能者奏用長卿為同知即以折閱
課額數萬緡為長卿¶罪下吏即獄中用濕紙掩口鼻斃
之盡没入其洛陽家産人¶莫不寃而哀之然終無一人
敢為長卿言者公乃去官不復¶干仕阿哈瑪特死朝廷更
新政事姚文公燧手為書為執政言¶秦仲以諸父之仇
<pb:KR4d0493_WYG_014-17b>
當國恥之閒廢至今臺憲力言其人貧不¶能起此風厲
所係宜不待於有言者公得所為書藏之不以<md:KR4d0493_SBCK_014-10b>¶發今固
在其家也善乎史官歐陽𤣥作長卿傳而論曰或曰¶使
長卿如山甫勇去庶不及難曰山甫求無負其諸父長
卿¶求無負其君一道也曰怨乎曰自古君子死小人手
者多矣¶後之君子終不以為悔又慕效之夫後者之無
悔則前者其¶有悔乎是以知其無怨也可謂得秦氏父
子之心矣至元二¶十五年用事者急聚歛遣使天下大
<pb:KR4d0493_WYG_014-18a>
括金玉珠貨器物贏餘¶苛酷吏請盡辟知名清疆吏以
任事公雖居閒猶被迫遣治¶徽廣徳之㑹是時公府之
出納無容復有餘羡此直以無義¶而取之耳而操竊郡
縣危甚公曰吾意誠知其不可然吾受¶罪去固不辭吾
去而他至則其害將不可言為物色其稍可¶追理者以
應之視他處固不能十一二也更以數少責之亦¶不為
變後五年行臺治書侍御史裴公道源監銓廣西外選¶
舉公知昭州有善政郡治無事每游歌竹山賦詩為樂
<pb:KR4d0493_WYG_014-18b>
自號<md:KR4d0493_SBCK_014-11a>¶歌竹山人卒於官三十年三月也年五十有一初
殯建康城¶南某年月日歸𦵏洛陽某處永康胡長孺志
其墓夫人喬氏¶繼許氏孫氏男子四從龍大夫僉泰禧
宗禋院事從徳¶大夫中書左司郎中從某從禮女子六
婿馬成段時中¶邢師雍其三夭孫男幾人惟秦氏先世
行事卓然可稱國家¶修皇朝經世大典訪問遺佚而從
龍嘗夢其先人問從王¶父事已報史館否得歐陽氏所
著傳始末甚具以上送官昭¶州以子贈某官夫人封某
<pb:KR4d0493_WYG_014-19a>
於法得立碑神道故來請銘銘曰¶
明主在上則有直臣憂國奪義蹈禍亡身公以從子泣血慎¶
德豈曰避仇實癉蟊賊隂消陽明君子于征名公具言猶保¶
幽貞愛民之仁拯物之智天不與年百未一試信道不囘古¶
人所難父子相望風節厲完乃睠後人並立朝著為國材
賢¶綽有令譽維洛泱泱潤覃柏松過者式之遺直之宫<md:KR4d0493_SBCK_014-11b>¶　　真定蘇氏先塋碑¶
奉訓大夫刑部主事蘓志道命其子天爵奉狀來請曰
<pb:KR4d0493_WYG_014-19b>
維蘓¶氏趙郡著姓其後有自行唐徙貞定者數世矣志
道不令無¶敢違祖父之訓執事無敢不謹以獲禄於朝
先世之餘澤也¶然而遺事隠徳之可知者曾大父嘗言
志道猶志之髙祖而¶上家牒軼於兵難無可考故行唐
之先塋相傳在縣西南黨¶家原既莫知其處𦵏真定府
北新市鄉新城原者曾大父嘗¶言東北一丘是始遷之
墓族人之同塋異兆而藏者猶識其¶為某親某親今隠
然髙可隠者相屬亦莫得而名之悲夫今¶天下治平久
<pb:KR4d0493_WYG_014-20a>
矣非若曩時之逃難解散也志道又幸得立石¶表之不
為踰禮奈何忍使邈焉堙没以遺子孫無窮之悲乎¶謹
述世次年月行事頗為文刻之石表諸墓道云曾大父
諱¶元老資純厚儀狀偉然嘗慷慨有大志貞祐二年以
其家從<md:KR4d0493_SBCK_014-12a>¶金主徙汴汴且危同徙者猶乗便取人美田宅
乃歎曰已矣¶無可與為者吾歸守吾丘隴死耳﨑嶇兵
閒數瀕於死期月¶而始達居久之遂以貲雄其鄉樂周
人之急歳數饑常存活¶其鄉里施及行旅至今人能言
<pb:KR4d0493_WYG_014-20b>
之始汴亂時倉卒失其弟物¶色之終身不能得言之輙
垂涕其天性可見已至元十三年¶七月卒得年八十六
娶孫氏生子一人曰誠誠少長戎馬尚¶氣節喜施與尤
謹孝養時郡邑新定無知為學者獨能教其¶子為鄉人
先諸豪觀望時勢所為多不軌所至民盡室逃之¶獨能
留養其親使諸豪無敢犯或更從其化導焉敏治生而¶
不喜殖産業善飲酒不亂然既老得酒意氣猶見於言
笑間¶大徳二年十二月卒得年七十八娶畢氏子五人
<pb:KR4d0493_WYG_014-21a>
曰榮祖曰¶立曰實曰信曰徳順榮祖幼頴悟善學嘗從
同學自鄉校夜¶歸甚寒同學者將叩門亟止之曰聲遽
將驚吾親徐待門啓<md:KR4d0493_SBCK_014-12b>¶而後入祖父嘗泄痢被寢席手掬
去之而浣滌以水兼備敬¶愛鄉之達士常舉以風為人
子者焉與諸弟均衣服飲食雖¶一𤓰不共食不食也教
子嚴甚或勸之曰君才一子盍少寛¶必正色對曰豈以
一子故不教之也耶事師尤謹有疾親奉¶之與朋友期
風雨寒暑未嘗後至嘗持白金入城府售之道¶過其友
<pb:KR4d0493_WYG_014-21b>
家偶墜地其友故藏之以觀其所為竟起去顔色不¶為
動其友語之曰吾嘗服子有量今益信家藏書數百巻
手¶録讐校不倦因金大明厯積算為書數篇頗易其舊
法既而¶歎曰為成書久亦必差夫厯數者民事之所當
先而儒者莫¶之習何哉凡鄉里有婚姻喪𦵏必從問期
日禮節所宜有疾¶苦必賴其飲食醫藥之餽有鬭者聞
一言明是非可否之決¶各解去不復詣吏名既著稍起
從都轉運使辟監真定税務¶贏餘不入私家以亷平稱
<pb:KR4d0493_WYG_014-22a>
未幾以親老辭去不復仕終身年<md:KR4d0493_SBCK_014-13a>¶三十七而卒至元十
二年五月也娶吳氏子志道也女三適¶劉從道賈玖馮
慶孫天爵也女孫三適勸農司大使宫天禎¶真定醫學
録張蒙章佩監知事何安道志道從弟七人嗣道¶達道
立子也安道實子也師道昌道信子也允道進道徳順¶
子也嗣道之子五可名者天澤安道之子二可名者天
章允¶道之子未名也真定蘇氏先塋者凡其族之卒者
皆以其次¶為兆𦵏焉而其配從之備書其子孫之名者
<pb:KR4d0493_WYG_014-22b>
著其族也獨詳¶志道之世者志道長且貴又為志道志
也大徳中志道為憲¶府史從御史按事逺邊御史或將
曲撫之志道正色曰小人¶猶有所不為君奈何若是御
史義而從之而他官輔行者竟¶以賄敗某猶是識志道
與之游至大二年尚書省立志道為¶中書掾中書掾見
躪藉甚死灰志道泊然守職不變不退後¶察其行事多
方直守義心敬愛之其自中書省檢校官為刑<md:KR4d0493_SBCK_014-13b>¶部主事
皆與集為同朝集為國子師時天爵為生以鄉學尤¶見
<pb:KR4d0493_WYG_014-23a>
親故為之表而銘之銘曰¶
蘇氏始封出司㓂秦從武節逺莫究趙郡相望接遥胄
去之¶百代世職復司刑郎吏儼冠綬歸視髙塋廣以袤
斧形馬鬛¶莽囘伏子後父食孫祖侑繼宗聯支有疏茂
體魄下寧氣來¶就有别蜀洵譜維舊祖尊親著族用收
法之著銘表神道世¶世子孫可長守¶
　
　
<pb:KR4d0493_WYG_014-23b>
　
　
　
　
　
　
　
　道園學古録巻十四


<pb:KR4d0493_WYG_015-1a>
欽定四庫全書
　道園學古録卷
