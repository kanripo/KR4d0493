# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:18.665465
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0526-045道園學古錄-卷第四十五.
<pb:KR4d0493_SBCK_045-1a>¶
道園學古録卷之四十五　方外藁一¶
　　　　　　　　　　　　　雍虞　集　伯生¶
　　銘¶
　　　　龍虎山道藏銘¶
道家以老子清静之言爲宗老子本周藏室史故其流出於¶
史官仐道家有藏室以藏書蓋有所因起矣漢之時去老子¶
未逺其言最用丗然著於志者凡三十七家九百九十三篇¶
而伊尹太公管仲之書在焉不皆本於清静也後丗神仙祠¶
禱凡方伎悉繫於道家其書槩謂之經蓋其相傳最尊者三¶
洞三十六部凡萬百千篇丗徒聞其名而陶隱居眞誥或著¶
其目多云未降於丗者是也其可知者大抵岀於老子之後¶
而老子至矣今其徒尊而藏之以室不亦宜乎龍虎山者嗣¶
漢天師居之其上清正一宫者道家之緫㑹也宋慶元中冲¶
<pb:KR4d0493_SBCK_045-1b>¶
静先生留用光見知寧宗使有司新其宮而藏室之所謂經¶
者皆粉黄金爲泥書之後以宫火不存皇元大德三年有勅¶
重建宫嗣漢天師留國公曰不可以重煩縣官也凡祠宇可¶
爲者率其徒各以其力爲之而　君見獨先生作藏室木石¶
堅美締構雄麗規制益加於舊藏以木爲匱置室中髙&KR0002;干¶
尺内廣圍徑&KR0002;干尺觚其隅爲八面面爲方格以次受盛經¶
之函刻木爲天人神仙地靈水官飛龍翥鳯之属附麗其上¶
皆塗以金中立鉅木實之下施盤輪令可関以旋轉言象天¶
運焉工未畢先生去丗弟子孫景眞成之而奉祠先生於藏¶
室之北不忘其功也先生之師曰黄君復亨復亨之師黄君¶
崇鼎至元中佐天師立道教所多所畫諾亦有祠復亨甞鑄¶
大鍾起鍾樓施田益宮中先生名彦綱字叔紀閩人有文章¶
其道行見翰林學上元公明善所撰碑文旣爲藏室亦買田¶
<pb:KR4d0493_SBCK_045-2a>¶
食其衆以備修葺盖逺計也復亨弟子李謹修從三十九代¶
天師至京師來求銘其藏室銘曰¶
粤&KR0002;太始虚皇之廷天眞文人象氣録形結畫神丹岀圗帝¶
青散芒垂角振耀流霆昭明三光放落九星縱廣自然非有¶
使令変合萬億出物宣靈後聖有作取以爲經五千其文載¶
之兼軿示我清静遂我杳㝠天根之門牝虚玄寧配天作極¶
宰干化亭胤孳緒餘襲武承馨法言神方枚數以庭要其宗¶
㱕如器在型上清有宫萬神攸停乃作瓊室俠列幽屏題囊¶
&KR0144;茂刻日雕玲龍韜括藉虎帶縈綎玉氣充逹金耀晶熒陽¶
衞雄毅隂官娉婷人不敢䙝鬼不敢聽愼爾授受俾老復丁¶
寳兹萬年合増帝齡下土小子集稽首述銘勒作眞符後天¶
不傾¶
　　　　大&KR0002;巖廣福靈眞宮銘¶
<pb:KR4d0493_SBCK_045-2b>¶
臨江道士聶立仁記大&KR0002;巖曰大若巖者在温州永嘉縣北¶
百八十里道書所書赤水山福地者也其山周廽五十里巖¶
髙十七丈深百四十尺廣倍之石環中虚容光東啓居者如¶
在屋室大抵丗言洞穴多在幽闇險絶必旁行仄入莫窮其¶
所至籌火捫索乃頗有見以爲竒未有&KR0002;是之明爽者也有¶
石臺髙數丈當其前&KR0002;門屏然其北有東西兩溪合流道巖¶
下匯爲龍潭而南出至縣其西溪相傳有赤水時出飲者養¶
夀今山下多老人百十歳而赤水不常有也沿溪皆竒石稍¶
可以物&KR0090;名者&KR0002;香爐石笋屏霞蓮花之属凡&KR0070;十處其不¶
可名者至多也溪之源有兩瀑布皆垂百尺一曰谷際一曰¶
傅巖尤奔怒者也&KR0051;永嘉中有傳&KR0046;遥王貞白者隠此洞其¶
弟子朱孺子見白犬走枸&KR0142;叢下怪之掘得根&KR0002;犬者煑食¶
之身輕登石臺仙去故名其臺曰飛昇臺而枸&KR0142;至今豊茂¶
<pb:KR4d0493_SBCK_045-3a>¶
異常産來遊者皆擷茹之傳王或云猶在時曽有人見之其¶
后陶&KR0046;居著眞誥於此故又名眞誥岩又甞煉丹留岩中夜¶
晴時或望見光煜煜然云是丹光也唐時人間以水旱疾疫¶
禱輙&KR0063;咸通七年恩王府叅軍知永嘉監崔玄德始請于朝¶
爲立祠度道士居之予田四百五十畒禁樵采一里宋宣和¶
三年建三清殿巖中賜名廣福靈眞宫巖中風雨不及至今¶
&KR0002;新成者又有兩殿五祠一鍾樓皆在巖中道館厨庫在巖¶
外慶元中道士婁　王希皓知宫事皆修治之入國朝用温¶
州道録兼領故其徒散理别業宫廢不治大德四年曹淵龍¶
始專居之出私錢募人上墾其山下隄其溪水除導其湮蕪¶
得田數十畒益以巳之私産悉以資宫中之用作齊堂治凡¶
屋之當治者幾二十年而宫事俻天子下璽書護之俾以其¶
徒相傳勿敢有所易淵龍瑞安人其先累丗　仕故宋多至¶
<pb:KR4d0493_SBCK_045-3b>¶
清&KR0139;故家凋䘮乃從黄冠游至是兩&KR0013;恩命提&KR0039;宫事盖佳¶
士也其記如此淵龍甞言曰上巖後山近一里得最髙處木¶
石深雄樵者至此每聞鍾磬聲相惑不敢動而去淵龍数至¶
其處無所聞然尤竒勝也蜀郡虞集曰此子之玄應也爲著¶
銘曰¶
巖中虚容作室門出震當離日承闕端鎭鉅石朱陶君去百¶
年赤水隠原木&KR0081;綿綿曹淵龍修其宫學仙翁百靈受命斥¶
物怪非有道者勿敢至矧敢壊勒以吾銘示千載¶
　賛¶
　　　　佛母賛¶
佛念衆生如母憶子怜愛同情捄度殊智浄&KR0394;宫中寳月華¶
雲朝生王子尊貴無倫¶
　　　　辛澄蓮花善薩像¶
<pb:KR4d0493_SBCK_045-4a>¶
聖具大慈者手執妙蓮華清浄無垢輪威照虚空界華與持¶
華者無二亦無別我於不二門得見見在等爲一大士出常¶
住於丗間大人及我等是故敬信禮¶
　　　　維摩居士文殊像¶
城裏普薫香積飯宝中同供妙天花清凉山上千年石猶結¶
慈雲&KR0248;翠華¶
　　　　龍眠華藏變相賛¶
龍眠居士&KR0043;慧通親覩華&KR0202;法界&KR0026;毗盧妙相好靈智所現¶
非幻作諸大勇識以次來衣冠纓絡嚴飾具廼至諸天諸大¶
天福德&KR0017;神八部等威慈並承(佛/恩)力各隨因地見形&KR0020;我思¶
法雲頂中寳紫金光聚超衆地一毛孔中一切見半月滿月¶
諸寶玊香雲鬘雲宫殿雲重重單&KR0232;互含攝悲愍衆生故在¶
丗令我愚䝉得瞻仰願如童真法王子彈指開門入寳閣普¶
<pb:KR4d0493_SBCK_045-4b>¶
現普讃盡未來與佛常住金剛定¶
　　　　瑞光塔院賛¶
大修行人本覺明了脚跟之下十日並照信功德母衆聖伴¶
繞大寂定光恒住佛表¶
　　　　逹摩象賛¶
萬里東來言不契九年壁底影爲&KR0031;等閑風信生蘆葉雲散¶
青天月滿江¶
　　　　昆沙門天王賛¶
介胄以居容擢斯赫持器不用塡猒隂慝&KR0884;搶在陲帷幄何¶
思幽禱&KR0139;符吁有神師¶
　　　　多聞天王賛¶
承佛願力以德爲威鎭于天門人龍弗違我自聞聞寧以多¶
勝歛鎧櫜戈黙然天定¶
<pb:KR4d0493_SBCK_045-5a>¶
　　　　老子賛¶
上古聖神邈&KR0002;羲黄民之識知休乎善忘巍巍其成皡皥其¶
治猶龍之嘆庶其在此禮儀三百威儀三千不有遺老吾何¶
徴焉熈&KR0006;春臺泊&KR0006;淵水孔德之容是謂物始¶
　　　　題陳希夷先生畫像賛¶
集甞奉　詔祠華隂入雲臺&KR0026;進至張超谷拜先生遺象髙¶
逺淵冲之風変化流通之妙猶可想見其彷彿也昔邵氏先¶
天之學上遡其源實自先生出天作斯文焉可誣也而丗人¶
以神仙求之殆因其所見而然歟錢塘隱者薛無塵得先生¶
畫象草衣蓬跣盖其終隱而無復當丗之意者令集作賛集¶
何足以知先生哉姑以所聞其粗者而言之其辭曰¶
風霆流形宇宙在手&KR0046;顯盡神而巳弗有匠有代斵廼反無¶
爲圖書之傳百丗之師¶
<pb:KR4d0493_SBCK_045-5b>¶
　　　　三茅山四十五代宗師賛¶
　　　　　第一代太師¶
仰瞻紫虚巍乎祝融飛霞成章流響振空日朗月輝玉質金¶
容上承諸天啓我仙宗¶
　　　　　第二代玄師¶
夷質虚閑靈儔感玄金宫流韻玊樹浮烟衆眞㑹言太帝錫¶
召手傳道書筆精墨妙¶
　　　　　第三代眞師¶
夙縁應運丗胄承祉妙敷人文宻賛神理塵爵外縻何間内¶
脩玉晨之虚我懷眞游¶
　　　　　第四代宗師¶
紫微受書追奔兩儀人間如帑乆留何爲委形虚壇合莫太¶
始遺徑不忘保之有子¶
<pb:KR4d0493_SBCK_045-6a>¶
　　　　　第五代宗師¶
天不愛道地不愛寳而彼尠薄莫之能保群眞手遺玉佩金¶
璫知之者希見之者昌¶
　　　　　第六代宗師¶
維昔茅君兄升弟及継兹令蹤共保靈笈玉書所在萬神衛¶
持道以時興匪人得私¶
　　　　　第七代宗師¶
緬游靈岳結友匡廬采秀黄華濯清素蕖手握竒文足履輪¶
輻蕭館虚林想見遺躅¶
　　　　　第八代宗師¶
百榖之精結英中庭人以腹實我以虚寧全眞玉光神文在¶
丗青童復來吾得攸&KR0009;¶
　　　　　第九代宗師¶
<pb:KR4d0493_SBCK_045-6b>¶
髙卧白雲晨飱絳霞弟子如林著書滿家濯神九清騰耀三¶
景與天爲徙如日之烱¶
　　　　　第十代宗師¶
翽翽鳯儀覧德不遲或隠或來景運有期質化神通不滯玄¶
白百廿六歳唐仙宗伯¶
　　　　　十一代宗師¶
絶丗之資皆思友之仙縁有定敢縻以私茂松清泉亦復何¶
須㝠心合眞樂出太虚¶
　　　　　十二代宗師¶
至神合虚應物無迹強名坐忘銷爾塵質髙風華林旭日丹¶
臺蓬海無師㱕求天台¶
　　　　　十三代宗師¶
公私之辨至道名言徒說弗從頻煩主恩上經十三妙&KR0024;遺¶
<pb:KR4d0493_SBCK_045-7a>¶
闕忝著刻銘無愧稱絶¶
　　　　　十四代宗師¶
神馮虚生至靈爲寳丗塵紛掦獨静以保時成返空我知其¶
歸來無所欣去無所悲¶
　　　　　十五代宗師¶
瞻日得道其知甚眞柏庭之來桃源始春石龜五色首動尾¶
應忽然亡之妙極玄徴¶
　　　　　十六代宗師¶
食未養形食氣養神鼎爼傷生忍而害仁我貴食母無假于¶
外瞻儀有感豈識其㑹¶
　　　　　十七代宗師¶
丗之將危智者去之而彼眞人慨然興悲深處巖洞流潤千¶
里動植遂生風雨時至¶
<pb:KR4d0493_SBCK_045-7b>¶
　　　　　十八代宗師¶
龍章鳯書可制刼運藏之貴虚保之貴定全體皆用誰執其¶
方欲窮所入弟子忘羊¶
　　　　　十九代宗師¶
旭日未升衆星粲如江南之都依我僊墟金印紫綬於我何¶
有彼以爲貴來斯順受¶
　　　　　二十代宗師¶
域中之大惟王與道我以虚神彼以位寳華陽之傳其書孔¶
多以佐時功隂陽太和¶
　　　　　二十一代宗師¶
朝遊寳林暮&KR0043;玉池微吟所激&KR0284;生涼颸玄圃之英濯濯其¶
羽我翔太清假爾飛舞¶
　　　　　二十二代宗師¶
<pb:KR4d0493_SBCK_045-8a>¶
赫陽&KR0269;芒赤水騰光引以神鼎灌以靈漿千日道成潜躍自¶
在盤桓玉童縞衣玄帶¶
　　　　　二十三代宗師¶
赤子童眞&KR0043;智㝠得凌虚有音履水無迹有道之朝暖如中¶
春執玉振金爲時外臣¶
　　　　　二十四代宗師¶
積金之隂其神孔威潜靈感符啓我仙扉雨扉闔開神生懸¶
景丹光在林人識餘鼎¶
　　　　　二十五代宗師¶
玉華蕩空金英散香群仙啓関受契紫皇神明之區有相成¶
道襲眞給傳天地同老¶
　　　　　二十六代宗師¶
秋空塵消春淵氷渙美哉僊儀皇明所賛徒賛其儀弗究其¶
<pb:KR4d0493_SBCK_045-8b>¶
道臨終之言帝王之要¶
　　　　　二十七代宗師¶
古先聖眞錬質返始往來無方聚散無體我神甚眞故與之¶
遇外户何人欲聞其語¶
　　　　　二十八代宗師¶
土木之崇時息時興我行無爲彼夣有徵峩峩象帝玉質天¶
粹臨化俱返孰執其契¶
　　　　　二十九代宗師¶
神物之還雷電與俱青李何來報徴神墟發藥群疾泉流林¶
注以無盡施待有縁者¶
　　　　　三十代宗師¶
太一好生法容禱祠而所福禍則不敢私迷國當誅猶兾㝠¶
報玄獄之警亦輔名教¶
<pb:KR4d0493_SBCK_045-9a>¶
　　　　　三十一代宗師¶
流星之光下而爲人歛精含輝忘言絶塵神丹之來道不苟¶
授應物泊然是善玄守¶
　　　　　三十二代宗師¶
仙學所能非人間書示假豪素何妨乗餘幾動於微我感以¶
虚謂我預知孰䆒玄樞¶
　　　　　三十三代宗師¶
於皇阜陵躬勤孝理爰尚清静詢于眞土手製華巾俾卻冠¶
塵疇克稱兹玉立長身¶
　　　　　三十四代宗師¶
發書啓玄托易著明出日入月道正不傾瑞露宻降芝英自¶
生白鶴起飛遂超太清¶
　　　　　三十五代宗師¶
<pb:KR4d0493_SBCK_045-9b>¶
孰謂仙眞遺丗去之受職于天忠孝是司地道無成含章爲¶
美俾揚皇風是用錫爾¶
　　　　　三十六代宗師¶
千萬之一人保純德萬憶之一純德之極純極而仙人化而¶
遷父不拾遺仙許子爲¶
　　　　　三十七代宗師¶
冠巾裳衣人飾其外我髽以遊返質非怪桑林之憂&KR0474;以甘¶
沛而不自神曰天所漑¶
　　　　　三十八代宗師¶
得書石室古仙所留具釋隠言以鎭丹丘天門廣開群眞畢¶
來匪夣伊眞萬方其新¶
　　　　　三十九代宗師¶
偉乎架巖誓遺丗塵食地徇形寔滯昇眞處髙飛危守潔非¶
<pb:KR4d0493_SBCK_045-10a>¶
介飛歩神京接&KR0100;玉海¶
　　　　　四十代宗師¶
丗運向微海將塵飛仙人知幾暫至遄歸山靈夜呼芝英晝¶
映我保玉書以請民命¶
　　　　　四十一代宗師¶
道之所傳天且弗違孰睥睨之間以人爲茍可間者斯非其¶
道告示眞士善守神保¶
　　　　　四十二代宗師¶
華陽之洞壁以玄瓊千歳一開列見仙名仙之爲道有化無¶
迹人窮大傳我返眞極¶
　　　　　四十三代宗師¶
上清之宗丗以賢受景運自新仙裔乃復嘘和吸精保衛聖¶
躬翼以星斗導之雷風¶
<pb:KR4d0493_SBCK_045-10b>¶
　　　　　四十四代宗師¶
養素以朴通眞以誠内接玄同外佐昇平蜚螟伏藏年穀成¶
遂少見其微巳足名丗¶
　　　　　四十五代宗師¶
山岳昂藏湖海浩湯玄微俻至植宗華陽承光紫闕敷貺宋¶
方九老都君錫爾寳章¶
　　　　　張宗帥&KR0030;像賛¶
維大宗師天錫&KR0132;年雲風恒從不以丗遷翼翼小心赫赫盛¶
服出入帝所長樂無極¶
　　　　　呉宗師&KR0030;像賛¶
列仙之儒身爲道樞舒卷經綸綽乎有餘宇宙名言河海偉¶
量冠服髙明雲漢之上¶
　　　　　道士小象賛¶
<pb:KR4d0493_SBCK_045-11a>¶
曖曖曽霄三素之雲超乎象外蔚然&KR0813;紛中有至眞獨立不¶
群霞屬羽&KR0322;翼扶道君上朝紫闕手執玉文¶
　　序¶
　　　　送昌上人詩序¶
爲禪學者草食澗飲以發明巳事爲䆒竟其徒相值於寂寞¶
之濵一言激厲而頓有悟入則能事畢而邈乎相忘矣&KR0004;安¶
有綱紀衆多之法哉自其教行中國始有爲之深計長慮者¶
爲之條約曰清規嚴㓗周&KR0097;卓然建立数十百年不変而彌¶
固用能使豪傑竒偉之士靡然委順而枯槁絶物者頼有以¶
自餋而事其事及其至也儒先君子盖亦嘆其有禮樂之遺¶
意焉此豈一日之積哉近丗奉佛號稱極盛而名山大刹之¶
閒或隂壞其法學利彼所謂䆒竟巳事者倀倀幾無以存其¶
身而清規微矣鄮山昌上人歴游諸方獨爲此懼廼考禪宗¶
<pb:KR4d0493_SBCK_045-11b>¶
傳流血脉之的上遡六祖継明教嵩　之譜盡以爲圖懐以¶
來京師思有以振之然知其不可而遽去殆其数然也且上¶
人一身何往而不得安處哉而拳拳憂其法之壞&KR0002;此此其¶
人所存可知巳嗟夫彼其爲教非直天下之道揆法守也然¶
猶一日廢則不可以立則大夫君子獨無所警乎哉予竊有¶
感焉因書以爲送行詩叙¶
　　　　㑹上人詩序¶
古者君臣賡歌於朝以相勸戒頌德作樂以薦于天地宗廟¶
朝覲宴享之合征伐勉勞之恩建國設都之役車馬田獵之¶
盛農畒艱難之業閨門和樂之善悉托於詩而其用大矣至¶
於亡國失家放臣逐子嫠婦怨女之感&KR0075;瀆䜛刺之起而其¶
変極矣於是又有&KR0046;居放言之作市井田野之歌謡誦䜟緯¶
之文史傳物色之詠神仙術数之說&KR0017;神幽恠之語其&KR0011;尚¶
<pb:KR4d0493_SBCK_045-12a>¶
多有之而最善者君子之道德有乎其身則發諸音而成文¶
者足以垂丗立教以成天下之務者也上下千百年間人品¶
不同所遇異時所發異志所感異事極其才之所能其可以¶
一槩觀之也哉浮圗氏之入中國也不以立言語文字爲宗¶
於詩乎何有然以其超詣特卓之見撙節隠括以爲辭固有¶
浩愽宏逹大過於人者則固詩之别出者也而浮圖氏以詩¶
言者至唐爲盛丗傳寒山子之属音節清古理致深逺士君¶
子多道之廼&KR0002;舎風雲月露花竹山水琴鶴舟笻之外一語¶
不措者就令可傳亦何足道哉予過呉遇錢塘㑹上人以其¶
詩数百篇示予盖其平生深得禪恱之味枯槁介特絶不與¶
丗相嬰凡吾前所云者一未始與之接也而獨得其一緒之¶
清思終日累月唫哦諷詠於泉石几榻之間其運思苦造言¶
精矣至其貶駁衆人曽不少貸雖古尊&KR0043;猶吹求其失而論¶
<pb:KR4d0493_SBCK_045-12b>¶
之故翰林學士承㫖呉興趙公嘆其詩有道味手書十数篇¶
施諸屏障又因以遺之曰使以示諸江湖庻小慰其苦唫之¶
心者予因爲之目曰春氷結花塵滓都盡秋空卓秀一色空¶
青是亦可以傳矣而又欲予爲之序噫予歴觀丗変與作者¶
之能事有槩於&KR0168;者多矣上人乃欲休予於寥寥澹泊之至¶
者乎故爲之序¶
　　　　送吉上人序¶
甞聞昔有佛學之士坐大道塲領衆或至千人或数百人使¶
之坐卧必安食飲必時朝夕有所事謹愼整齊秩然有序不¶
異良&KR0005;帥賢牧守非有豪邁之才含弘之量厖碩之福殆不¶
能處此也東南名刹自隋唐至宋時有隆汙而寺常盛大抵¶
王之者多得其人故也近時前軰澌盡爲其學者絶無所歸¶
依所謂住山者古人或堅不肯出或勉强應丗如甚不得巳¶
<pb:KR4d0493_SBCK_045-13a>¶
者今皆攘臂争席者相望矣歳又連大侵隨處魚鼓簘然亦¶
其教之運然歟荆門在上流百年前兵所交也地氣有所息¶
故今玉泉楼觀林邑田園之盛沛然充溢地僻無外鶩足以¶
安禪而容衆殊非東南所可及也住持天巖吉公至京師因¶
余僚友斡君克莊見之儀相魁偉外撲中寛爲一方之郷仰¶
豈偶然哉其還玉泉也交游賦詩以餞之而斡君獨欲某爲¶
序嗟夫佛學大要莫深切著明於止觀之說茲山實智者所¶
起也今吉公自其師以來凡所以爲守者至俻極盛無以加¶
矣止觀之書天台多講焉玉泉禪林也必有遺其文而踐其¶
實者也矣則爲不&KR0018;智者吉公尚得其人以告我乎是爲序¶
<pb:KR4d0493_SBCK_045-13b>¶
¶
道園學古録卷之四十五¶
<pb:KR4d0493_SBCK_045-14a>¶
