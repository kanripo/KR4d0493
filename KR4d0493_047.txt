# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:18.757139
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0526-047道園學古錄-卷第四十七.
<pb:KR4d0493_SBCK_047-1a>¶
道園學古録卷之四十七　方外藳三¶
　　　　　　　　　　　　　雍　虞集　伯生¶
　記¶
　　　　新修開元浴室院記¶
袁州開元浴室院者故唐寺也宋時僧善相主院有囬道人¶
者愛其井泉甘美時來從相飲乆之留墨二丸與相而去湖¶
南轉運李甲好叅訪或語之曰吕洞賔在袁州浴室院有墨¶
寄其主僧可徴也李道過求之相相曰有囬道人寄墨無吕¶
洞賔也出以與李盖黄金云明日囬至謂相曰人知我矣遂¶
與俱去不知所終自是院無居人荷塘山僧間來視之不能¶
葺也獨謐巖愿居之乆廢弟子曰法琳法琳目㓜叅學承事¶
雪巖欽禪師與入室之列孤舟濟在崇勝海印如在慧力虚¶
谷陵在仰山皆甞禮之使分坐說法皇慶𥘉元持鉢遊旁郡¶
<pb:KR4d0493_SBCK_047-1b>¶
頗以藥石濟人歸而傾其囊得金若干遂以葺其院建大屋¶
曰毗盧法界象佛菩薩天人龍神其中曰華嚴海㑹端其徑¶
遂髙其門閈又有撫州判官李某鑄銅爲浮屠紹興塩司丞¶
周立禮買田施之而琳來京師求文以爲記予甞聞佛者之¶
言曰吕洞賔仙乆旣去後見黄龍超慧禪師始究竟今又與¶
俱隱去相爲人不可知要是可與吕俱亦異人矣然則夫所¶
謂非幻不㓕者果有二事哉二人者游戯示現將無爲人之¶
深心然而卒莫能継之凄凉寥落百餘年而有待於琳者何¶
也琳遇大司空　於燕之仰山山本廬陵人其傳法逺祖¶
曰青山辨山谷黄氏之孫本䂊章人皆江西也故仰山爲琳¶
開堂集衆傳衣拂付之俾嗣其法焉由是王邸戚畹貴臣之¶
家多知琳者名聞天子𬒳璽書住持撫州梅山廣濟禪寺大¶
司徒眞吃刺請于帝師加其號曰佛慈普濟妙慧禪師而别¶
<pb:KR4d0493_SBCK_047-2a>¶
出書護其院者則僉宣政院事阿刺考怛斯之請也故爲述¶
偈以賛曰　大乗浴室表清静光明成就福德聚神王持地¶
不動身寧隨丗相有毀廢外道仙人與尊者二俱自了去不¶
返草深井泥古道断百歳來者墮空寂琳公歴事諸古佛慈¶
愍因地不思議歸運巳珎若塵沙成此毗盧妙法界儼然宫¶
殿彈指頃華嚴境界種種現集雲老人破顔笑印爾願力堅¶
定故永刼不壤常現前續佛慧命度衆生囬向當代殊勝常¶
　　　　相山重脩保安觀記¶
撫州崇仁之南六十里有髙厚博大之山焉曰巴山唐名臨¶
川山今曰相山者也循其麓三百里有餘不能周升其巔甘¶
餘里而後至歧而上銳自郡城南出巳望見之邑之官舎民¶
居當陽者莫不面對雲如縷出山中盤礴覆冒膏潤充溢衣¶
破草木阬谷之容溝澮之通堰　之者節宣蓄泄以爲稼穡¶
<pb:KR4d0493_SBCK_047-2b>¶
之備其利衆窮矣是故吏民朝夕瞻仰一食必祝設不幸有¶
旱溢妖沴之変土木螟蝗之孽無小大逺邇奔告稽首得所¶
願欲乃巳巍乎髙哉穹窿嶔岑之在望也其神明焉可誣哉¶
而邑之父者言先漢時地本南昌西南之境梅君福尉南昌¶
有所捕治至焉欒君巴爲䂊章太守亦有所劾治於此二君¶
有仙道方術以輔其政化辟除邪暴禁止滛黷使民不逢不¶
若離其菑害是以德之而不忘皆有遺迹祠宇在山之支隴¶
唐鄧君紫陽本郡人葉君法善縉雲人亦曰南城人皆常往¶
來脩眞山中故宋時即山顛並祠此四君者而使道士守之¶
梅欒山下之祀祭不廢乞靈之人以四君爲歸矣紹興中郡¶
守歴陽張公孝祥甞刻石著其靈應而石亡乆矣其文亦僅¶
傳開慶己未用漕臣守臣言禱祈之應封四君爲真人端平¶
甲午加封眞君皆有褒稱咸淳辛未守臣四明黄公震端嚴¶
<pb:KR4d0493_SBCK_047-3a>¶
有識士也至郡連旱大究荒政斥罷滛祀獨禱於社稷山川¶
就郡城望拜玆山遣吏迎四君之象果得雨歳乃熟去爲祥¶
刑使者猶属文道其事刻石山中俾後來者知敬恭明神而一¶
不䧟昵于邪淫云内附¶
國朝仍用道士主祠　天子有詔書祀名山大川則守令¶
奉詔敬祠歳侵守令迎禱如故事民間之禱祠無所禁也¶
然山髙以險祈報甞在夏秋時冬未寒山氣巳凝爲氷雪守¶
者非清苦不能恒居四方冠褐者夤縁文書汚合苟瓜華之¶
微利人迹罕至則鳥䑕散祠宇頽圯像設暴露農民頋瞻傷¶
怛不知所出今監邑承直郎唐兀保童大用甞奉¶
詔書致祭見而感焉未暇及也在官之明年爲後至元庚辰¶
四月旱種不入士禱於山麓欒君之祠其應滂沛甚異七月¶
又旱合群祀而禱之亟迎四君之象皆至縣治又得雨郡吏¶
<pb:KR4d0493_SBCK_047-3b>¶
以旱之迎禱四君者雨亦應而送神還山目其荒凉以懼以¶
愧䆒諸其故則主祠者無固志之敝也邑中景雲觀道士黄¶
處和事玄教大宗師呉公於　京師呉公命處和歸主華盖¶
之山而正一三十九代張天師巳令王應真主華盖得度弟¶
子以居旣有成績乃移處和理相山苦四至者争利而弗䘏¶
也保童君乃爲文書言諸主道敎者請以處和自度弟子嗣¶
守而葺之未數月張天師呉大宗師還書悉如保童之請相¶
山先有上清法師孫慶衍受　璽書領相山而留侍上方不¶
能至處和遂次慶衍爲相山甲乙之始云保童告諸近山之¶
士民曰姓某者各出財以施黄處和耕石田飯䟽食披榛刋¶
木躬先徒工遂以至正辛巳歳九月克脩四仙之祠道衆之¶
舎門廡庖庫以次而舉監邑通敏有才器治事有方略乆而¶
民益信服之是以作兹山也不煩勞而迨其成焉山之人不¶
<pb:KR4d0493_SBCK_047-4a>¶
敢昧其更始乃相與伐石而篆其事云保童之同官前令奉¶
訓大夫新知寜都州益都丁也先今令承務郎鄄城任果前¶
丞忠顯校尉同知寧都州縉山張榮今丞從仕郎某郡張友¶
諒始終共任其事者將仕佐郎主簿豫章舒文琰今尉楚國¶
程丗臣典史豫章胡天祥代胡者汴梁石成玉也至正元年¶
歳辛巳十有一月朔旦具官虞集記¶
　　　　勅賜黄梅重建五祖禪師寺碑¶
禪宗第五代祖師諱弘忍生鄿州黄梅即黄梅爲道埸說法¶
度人傳信之衣旣有所付遂去縣二十里入馮茂山以居及¶
殁弟子奉全身塔焉學人依歸聚爲大刹唐人尊之曰大滿¶
禪師塔曰法雨寺曰大中東山之寺南唐加師號曰廣化宋¶
景德中改賜寺額眞惠其𥘉律師居之祥符八年戒禪師來¶
住山始革爲禪歴住者十二人演禪師來而東山祖庭益重¶
<pb:KR4d0493_SBCK_047-4b>¶
宋之季年國境日蹙蘄以邊障受兵州吏民奉師遺体入城¶
求福州果以靈貺按堵不遘鋒鏑而東山見燬于兵旣内附¶
日以安輯富庶僧了行乃躬事土木崇精舎于州治之東以¶
奉香火之留者又入東山汛掃寺之故基而致工焉塔廟庭¶
字粗立而行老至元二十九年僧大通継之成佛祖殿僧堂¶
方丈鍾楼之属頗称華麗皇慶二年三韓萬竒上人從瀋王¶
奏請還祖東山事具義公記至治二年通又老今住持法式¶
方爲虎溪第一坐通率衆具禮請主其山是時寺之食者衆¶
積弊紛拏稱貸以給式至精勵自持大作三門黄金飾題牓¶
作大殿奉祖師作¶
經閣藏殿而蒙堂安老堂行堂庫堂萬佛閣照堂庖湢垣廡¶
次第皆成而通公前所作多&KR0763;下不稱且以弊告又撤而更¶
新之務極崇勝給衆之田有鳯源永福東積復古阮家鉄甕¶
<pb:KR4d0493_SBCK_047-5a>¶
等庄或復或創丸二百餘頃其屋室器用之資又日完以富¶
鍾鼓鏗訇禪侣雲至式致用而有文又脩百丈舊規而行之¶
江漢之間隱然一大關闌計其經始至于落成才七年爾何¶
其敏哉施財者自郡帥韓某緫管易某等凡若干等人其成¶
者則大觀惠孚希復也式又曰今　國家崇尚象敎古昔¶
莫能加今東山之成願力所就盖山川之靈實際景運而祖¶
師名號非盛代所命不其闕乎乃走京師将請諸朝中政院¶
使李公信家本三韓三韓有上人曰覺元日智承運以其事¶
語之李公信與其妻隴國夫人崔氏並加敬慕檀施必親又¶
齋沐聞于中宫製金紋伽黎大衣以賜出宫中金錢萬緡與¶
之俾半脩塔廟半爲長明燈之資而式亦賜金衣受　璽書¶
號曰佛日普照大禪師四祖信大師眞身同在鄿同奉入城¶
又同時各歸故山故亦同有伽黎然燈之賜焉　年¶
<pb:KR4d0493_SBCK_047-5b>¶
月　日三藏法師具以奏聞　天子乃賜四祖號曰妙智¶
正覺禪師五祖號曰妙圎普覺禪師而　詔翰林直學士臣¶
某爲文記之勒諸東山之石臣某甞問諸佛學之人曰釋迦¶
二十八傳爲逹磨入中國爲𥘉祖祖祖相承至忍大師而秀¶
與能分南北宗南宗旣爲六祖弟子尤盛可知者十餘人而¶
荷澤㑹南岳讓青原思最顯思之後分雲門洞山法眼三宗¶
會之後圭峯宻推㑹爲第七祖而於南岳之傳頗議其任心¶
即脩爲未盡然宻不一二傳遂不著於丗而譲之後爲爲仰¶
爲臨濟数百年來衍迤盛大多濟子孫它宗莫及也東山之¶
爲禪也实始戒戒雲門之系也實盛于演演濟之六傳嫡孫¶
演在山時從者常千人而佛果勤佛眼逺佛鑑勤南堂静開¶
祖寧五祖自皆得法於此此六人者岀其法益張以大而勤¶
之後若隆若果皆掁丗卓然之豪傑其所警發又多大人君¶
<pb:KR4d0493_SBCK_047-6a>¶
子而東南之言禪者大抵多其後人矣不亦盛乎嗚呼自忍¶
師發迹兹山而戒演中興之於五百年間殆法運也不然心¶
宗無門之說不絶如綫疑似幾微之失將何所底止而折衷¶
哉兹寺之記所以不可不重也况式以五十年未就之規七¶
載畢事天將啓其人如式演者於是乎故爲之銘曰¶
巍巍東山大士宅蒼松歴見歳七百藏眞寳扄面不隔精純¶
禀具至陽德眞實不壞過金石流光属天夕芒白有睹其瞬¶
朝日赫承運出見保邑國來歸有時用無迹素華净於氷雪¶
色沉沉天宫萬寳積上當星漢下連澤九江匡廬在几席鬼¶
神與能龍獻力諸天駿奔從帝釋竪草立刹成勿亟誰其作¶
者行通式臣某著銘　帝所錫咨爾法界衆神伯持地主林¶
各述聀祖號具足如　帝勅輔我¶
皇元鎭無極¶
<pb:KR4d0493_SBCK_047-6b>¶
　　　　大興龍普明禪寺碑¶
天暦元年九月庚辰¶
皇帝遣工部尚書臣士弘傳¶
詔翰林命臣某製大興龍普明禪寺碑文¶
皇帝若曰昔我¶
皇考武宗皇帝撫軍朔方朕生之三年歸継大綂在位四年¶
而弃群臣¶
仁廟臨御傳至¶
英皇當是時權姦用事遘譛離間宗親近屬幾無所容海南¶
之爲地也炎霧噴毒往鮮生還而使朕居焉閱歴歳年有安¶
無苦朕於是覃思以求豈非上天垂祐祖宗鴻休而致然歟¶
乃捐金庀工即瓊陽之勝地建釋氏之精藍以畣¶
天地　祖宗之昭貺以介福于¶
<pb:KR4d0493_SBCK_047-7a>¶
皇帝　太皇太后又以綏保其民人焉創始于至治元年十¶
月六日締搆雄麗嶺海之間欎爲竒觀朕雖未甞躬落其成¶
而想見其處常往來于懷也臨御之始慨念疇昔因賜名曰¶
大興龍普明襌寺其紀朕意托諸金石俾示悠乆臣某拜手¶
稽首颺言曰昔者大舜歴試諸難殷玉髙宗舊勞于外盖雖¶
聖賢之資猶必困心衡慮而後膺天之大任而成帝王之能¶
事也今¶
陛下躬冐瘴癘俻甞險阻則其所以下悉民情上成聖德者¶
夫豈一日之積哉且夫頓挫流離之餘人之常情豈睱他顧¶
而¶
陛下於斯時也曽不以動其心顧方惓惓君親之思閔閔黎¶
庶之苦不惜萬金建大佛事以致其誠嗚呼君天下之量固¶
巳見於此矣不亦盛乎且臣聞之天之所以照臨萬國者日¶
<pb:KR4d0493_SBCK_047-7b>¶
月之明也兹於淵潜之所錫興龍之美名俾普天之下咸仰¶
觀其隆平之効炳煥赫奕以至於萬億年而無窮又豈溟渤¶
之外獨可得而私敢述銘而刻之銘曰¶
於惟　聖皇受命自天本固支分正緒有傳天相峻德櫛沐¶
風露以恬以廉貞幹之固斾斾龍旂來歸孔時臣力師武至¶
公何私肅肅清宫夙夜傒載而猶固譲至三至再赫乎當陽¶
思舊不忘曰我𣑽祠在彼海邦昔瞻廟朝莫獲近只親瞩下¶
氓顛崖病只言依佛乗自我祖宗曷旣予懷於焉作宫惟天¶
祖宗錫我景貺兹不表章闕彼顒望乃錫嘉名如日之升文¶
臣受詔刻石以徴咨爾島嵎龍君海伯波瀾不驚各率厥聀¶
鏗訇鼓鍾來儀來朝内嚮而趨　天子匪遙嗟嗟逺人¶
天子念爾念爾艱食鹺征用弛　天子無爲一日萬幾孰¶
不勞心而爾是思爾有耋老爾有婦子均感殊眷何間伊邇¶
<pb:KR4d0493_SBCK_047-8a>¶
蔚蔚斯丈金石相宣謳歌欣愉於萬斯年¶
　　　　成都路正一宮碑¶
蜀之山川髙厚而深遠故其生物也特異文武材能豪傑之¶
士丗丗不乏然猶不足盡其神氣之秘緼於是有神人仙者¶
　圗赤斧之流出乎其間而丗所共知者漢正一天師張陵¶
遺跡幾徧西南事最著其興利若鹽井之属至于今頼之其¶
後若朱桃推王　和等尤不可勝數最近者且百年有法師¶
劉浩然碧雲庵道士張仝者髙行竒術近接耳目里中兒女¶
子能道之故成都青陽玉局諸宮桀然以名天下者非一日¶
矣延祐三年春予在奉常𬒳旨修歳祀于江瀆禮成且還思¶
昔之所聞而問焉凡宫室楼殿蒼乎其幽&KR0627;乎其潜萃乎㟴¶
乎其雄傑髙岸不可測者亦徒見夫深林茂木清泉瑰石而¶
巳求其人固不得彷佛而從之也盖爲之躊躇歎息而不能¶
<pb:KR4d0493_SBCK_047-8b>¶
去四川儒學提舉　云於此有曰汪君者幾近之修漢¶
天師張氏正一法待戒嚴甚飲食起居之堅苦自其徒有不¶
能堪蜀大旱祈禱無所應吏民走以要汪君君以其法致之¶
雨立至大水又以要汪君雨立止歳以不害若夫疫癘鬼恠¶
之撓吾民者得汪君指顧皆帖息如常時汪君出道見者無¶
男女老稚皆拜伏車下如見神人自行中書省肅政廉訪司¶
凡官府郡縣咸信尚焉未始少爲之屈也成都守陜攝度地¶
於城中之西偏與前守共搆室處之逺近之民吏軍將商賈¶
送竹木瓦石金幣米粟與百工操其伎自献者四面而至矣¶
於是宮廣若干畒制屋爲殿者二一祠天帝一祠漢正一天¶
師爲堂者幾祠某神爲圎庵及東西屋以居修眞者而居汪¶
君者曰草堂爲屋若干間門廡厨湢庫庾悉具經始以延祐¶
元年二月成扵三年之八月緫凡役者郡人徐慶原而汪君¶
<pb:KR4d0493_SBCK_047-9a>¶
翛然若不與知者也旣復命予以汪君事語玄敎嗣師玄德¶
眞人呉公全節眞人曰此吾龍虎山中學道弟子也西游青¶
城十年矣未幾成都守臣上其事集賢院以聞有敕賜名曰¶
正一宮正一者本其法所師之號也汪君名集虚字太　廣¶
信人今守國人元帥紐林公之孫元帥自¶
憲宗皇帝時以兵取蜀有大功前守張氏名雋河中人甞在¶
宿衛玄德眞人曰子本蜀人又甞使過其處宜爲銘銘曰¶
維蜀之都金城噩噩靈関秦闢文林漢作休養自葛殷完最¶
唐閱丗千百以安爲常或伐而服或據斯取兵無乆搆旋按¶
故堵壅繁蠧痝数丁剗除嘘&KR1077;百年谷陵均墟旣撤而息廼¶
見牙蘖承時嘉澤更長斯洽神帝靈仁惠肯顧依宰于燥淫¶
疵癘勿威厥惟清静克通神志靡祈弗應相我人士人士作¶
宮敬報神師有儼有臨匪僣匪私於皇　天子視逺如邇¶
<pb:KR4d0493_SBCK_047-9b>¶
郡奏朝聞夕出封璽曰咨逺人孰保孰容苟相之道予曷弗¶
從伊祝何袐于躬受福嗟爾衆庶視此明勅母邪爾思勿貳¶
爾心物辨志定正一是欽可以安㤗可以長乆名不虚造是¶
用嘉爾丸我蜀人帝力是知永欹萬年新宮是詩¶
　　　　開元宫碑¶
皇慶二年七月使召靈妙眞常崇敎真人王壽衍於杭州以¶
弟子張嗣顯從十月至　闕賜見于嘉禧殿館諸大崇真萬¶
壽宮真人使嗣顯來言曰某所領開元宮其因革具有始末¶
惟不傳是懼請記之按舊志杭故有開元宫唐開元中刺史¶
陸彦恭用詔書所作乾符戊戍燬于火後五十九年呉&KR1724;文¶
穆王復其舊其臣林鼎記之宋景德丁未勅改景德觀後十¶
六年有以私財脩之者進士陳戭記之然俱不復存嘉㤗甲¶
子寧宗以其潜邸爲仐宮復賜名開元并祠閼伯命大洞法¶
<pb:KR4d0493_SBCK_047-10a>¶
師張某主之宫在祕書省之左紹定辛卯燬于火又重作之¶
廣以大宗正司故基賜田七十九湏度道士十四人以居¶
大元至元十三年行中書省杭州即故祕書省爲署二十八¶
年大火省及宫俱燬省故隘&KR0763;不足称大藩之容觀取開元¶
地拓之出金助開元主者董君德時及今眞人購故宋公主¶
苐以爲宮公主親理宗文有司謢作唯恐規制工伎甲於當¶
時至是易其檐桷門陛牓署因加表飾設皃位𬒳服以象其¶
天神帝仙人之属隆隆然湛湛然眞神宫殊庭矣明年翰林¶
學士承旨閻公復記之元貞二年陳君天錫奉　㫖継董¶
君時晋王以眞人藩府之舊請以主宫事眞人固辭大德八¶
年始以宣命継陳君奉𬒳璽書加護如故事𥘉賜印視五品¶
以重所領領之九年外完垣舎内嚴臺殿凡宫之爲制始俻¶
又封植其花石竹樹䟽導其池渠髙梁跨雲曲館進風神魚¶
<pb:KR4d0493_SBCK_047-10b>¶
靈鶴來泳來止所以休寜其脩眞者尤還宻靚雅樂哉天人¶
之君乎曽城之内殆莫與加矣於是請謝宮事未幾俄賜號¶
曰眞人使者即其宫命之遂還理其宮不敢去及得見¶
天子即具䟽言聞道家以無爲爲宗古之言眞人者閎邈矣¶
今爲其道者善傳　上意逹諸神明導况祉存著專一其¶
事也惟大宗師大眞人嗣師眞人乆侍中𬒳寵遇有號名命¶
数其貴視公卿侯伯而不與其憂責於玄敎顯榮極矣夫名¶
者实之賔㤗甚則忌眞人非逺臣所可得名臣敢固辭不敢¶
称眞人得還山奉祠事以報¶
聖朝志願誠足矣¶
天子聞而嘉之若曰爲而不有真老子之道哉昔人言仙者¶
非有求人主人主求之耳尚慈儉尊退譲以風示天下爲國¶
之禮則然延祐元年四月因改賜號曰弘文輔道粹德眞人¶
<pb:KR4d0493_SBCK_047-11a>¶
命斈士爲訓辭示褒寵刻銀爲印視二品使盡護杭州諸宮¶
觀仍治開元宫亦名璽顯以璽書而别爲璽書給驛騎五命¶
徧祠江南諸名山奉辭之日　天子見之便殿賜坐留與¶
語移時深稱　上旨因顧侍臣曰予早知大宗師今年髙德¶
彌謹嗣而傳之者予必貴之此其人尤弘廓用謙以爲礼者¶
乃字眞人而命之曰眉穸朕知老子所爲道德經開物成務¶
者也善斈者人人可用丗非獨道家書先命近臣以明示中¶
外爾尚敬宣至意勿敢忘又賜寳冠金衣始稱眞人服章焉¶
於乎開元之爲宮乆矣繇真人深自謙抑爲　上所嘉顯¶
其名益遂表著於天下宜有銘銘曰¶
於皇聖丗治繇清静惠宗道家受釐有祠内外相望靡不寵¶
嘉煌煌我宮殿於東南神明之居在昔前王化家作之中其¶
國都何因何稽曰爲開元厥維禎符禎符孔明大開元疆神¶
<pb:KR4d0493_SBCK_047-11b>¶
告不誣顧民弗省歳行六十旣燬而墟除而圖新爰得永宜¶
天人合謀甲觀夙成帝子攸降巍巍渠渠道貴因循不貴改¶
作昔劬我舒廼象貴神赫如有臨風馭電車大集于成在今¶
眞人克恭璽書恩言雅文眞人用謙爲道光華自朝旋宮率¶
軄賛祠思用不渝錫福予齡　天子不有于民是敷維千¶
萬年至於億丗邈哉永圖敢述聖德刻以貞石式章道樞¶
　　　　玉笥山清眞宮碑¶
玉笥山清眞宫在臨江之新淦其實録以爲本名群玉山漢¶
武帝授上清籙於此見有光如笥下之改今名而以上清名¶
宮云元封五年武帝行廵南郡登潜天柱山出㝷陽浮江過¶
彭蠡所過祠名山大川今山在彭蠡上游数百里豈甞至而¶
史略之不然則郡國望幸者或繕其治處矣按圖其山起東¶
南稍行而南爲三峯名赤松漢武魏夫人三壇又西爲覆箱¶
<pb:KR4d0493_SBCK_047-12a>¶
峯特竒峻又北爲北峯中引小嶞而下宮在宛宨中與前三¶
峯相直上有石壇九避秦人孔丘明等九人上昇處故曰送¶
仙峯又東爲郁木坑其東南出與𥘉起山相值兩山之趾犬¶
牙交人縁澗水取徑二十四曲折始出山外而中若環堵者¶
矣意者受寛而括約笥之所以得名者與其所祠神君曰九¶
天司命左曰洞天天王右曰洞天仙官盖古之得道者云又¶
曰繇其三峰之崇髙嚴厲故以名　此近是矣其地多¶
竒卉靈藥又有丹井墨池壇洞之属皆托古仙神人以名之¶
信乎非出俗所得有者毎天髙氣清有声出空中如衆樂並¶
作莫知其名物然一時同在者或聞或不聞及夜間寂又如¶
聞車馬金革之來若神物有所劾治者居民相傳畏忌逺其¶
家数十里外獨學道之徒居是宮耳宮之始未可知者梁天¶
監中杜曇永與其門人錢文詠來居蕭子雲以錢百萬助成¶
<pb:KR4d0493_SBCK_047-12b>¶
之宫今有石刻在宫中云是曇永所撰上清宫碑文而文詠¶
書然其署官文字制作不合疑後人所重立有改易失眞者¶
唐長慶中謝修通奉母隱此山实録所著也南唐時皮羽南¶
受知後主刻木爲印使佩之以治宫事徐公鍇爲篆上清宫¶
額此最可傳信者矣宋宣和中勅改爲清眞宫端平丙申主¶
宫事者李希白故給事中大有之孫也郡人重之爲請于朝¶
使度弟子得甲乙相次傳授乃得涂紹禹魯道隆皆名家子¶
又有道行法術爲時所尊敬故能大其宫而新之益入田租¶
以給衆來者曰至而宋亡矣自是以來相継治其宫者曰胡¶
永年曽卿胄劉継賢曾季謙張髙老涂弘道其方來則歐陽¶
本一聶立仁其人也至元丙戌¶
丗祖皇帝甞召卿胄至京師咨問稱旨留之四年乃得還旣¶
而宮之屋日弊於是元貞丙申永年作法堂至大戊申卿胄¶
<pb:KR4d0493_SBCK_047-13a>¶
嵩老又作冲妙堂戊午季謙又作三清殿先後以其財来助¶
者郡人胡復張日新臨川夏　盧陵曽德和曽巽申曽如¶
圭姑蘇周静法也其後継作日䖍不懈而宫皆新成者矣三¶
清殿成之明年聶立仁方從玄敎嗣宗師以其事來吿曰未¶
有年而吾宫新則昔之從事於此者多矣然自杜君以來姓¶
名可考者寥寥數人耳則其泯而無聞者無文字金石之托¶
也不可自我之丗無以示後人子幸爲我銘予既聞而歎曰¶
山川之形勢爲豪傑所臨依衆庶所㑹通者歴歴可見然而¶
忽然之間時往物異則感慨係之而荒間寂寞之濵乃有斯¶
人據泉石之極致以相傳長久如此乃爲次第其說而勒之¶
以銘銘曰¶
太秀之山群玉之府廓兮有容若笥將貯不鍵而固匪槖而¶
盈合冲納和伸慿虚生其神孔明維大司命叅我左右宰我¶
<pb:KR4d0493_SBCK_047-13b>¶
衆正若瞻紫垣羅絡四周表衛中居旋制九州文昌之宫㤗¶
階之上靈氣翕張孰執其象偉若降精巋崟峙停&KR0778;瞭弗輕¶
食于殊庭神君欲來冷風與俱樂出太空合神于無朝陽熈¶
熈夕灝肅肅孰其迎將孰其往復精明粹融潜滋宻充自然¶
遂成　不逄穆穆在朝皥皥在野我宫恒新以詔來者¶
道園學古録卷之四十七¶
