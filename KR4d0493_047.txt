# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:37
#+PROPERTY: LASTPB  <md:KR4d0493_SBCK_044-1a>
#+PROPERTY: JUAN 47

¶
<md:KR4d0493_SBCK_047-1a>¶
<pb:KR4d0493_WYG_047-1a>
欽定四庫全書
　道園學古錄卷四十七
　　　　　¶　　　　　　　　元　虞集　撰¶
　記¶
　　新修開元浴室院記¶
袁州開元浴室院者故唐寺也宋時僧善相主院有回
道人¶者愛其井泉甘美時來從相飲久之留墨二丸與
相而去湖¶南轉運李甲好參訪或語之曰吕洞賔在袁
<pb:KR4d0493_WYG_047-1b>
州浴室院有墨¶寄其主僧可徵也李道過求之相相曰
有回道人寄墨無吕¶洞賔也出以與李葢黄金云明日
回至謂相曰人知我矣遂¶與俱去不知所終自是院無
居人荷塘山僧間來視之不能¶葺也獨謐嚴愿居之久
廢弟子曰法琳法琳自㓜參學承事¶雪巖欽禪師與入
室之列孤舟濟在崇勝海印如在慧力虛¶谷陵在仰山
皆嘗禮之使分坐説法皇慶初元持鉢遊旁郡<md:KR4d0493_SBCK_047-1b>¶頗以藥
石濟人歸而傾其囊得金若干遂以葺其院建大屋¶曰
<pb:KR4d0493_WYG_047-2a>
毗盧法界象佛菩薩天人龍神其中曰華嚴海㑹端其
徑¶遂髙其門閈又有撫州判官李某鑄銅為浮屠紹興
鹽司丞¶周立禮買田施之而琳來京師求文以為記予
嘗聞佛者之¶言曰吕洞賔仙久既去後見黄龍超慧禪
師始究竟今又與¶俱隱去相為人不可知要是可與吕
俱亦異人矣然則夫所¶謂非幻不滅者果有二事哉二
人者游戯示現將無為人之¶深心然而卒莫能繼之凄
凉寥落百餘年而有待於琳者何¶也琳遇大司空於燕
<pb:KR4d0493_WYG_047-2b>
之仰山山本廬陵人其傳法逺祖¶曰青山辨山谷黄氏
之孫本豫章人皆江西也故仰山為琳¶開堂集衆傳衣
拂付之俾嗣其法焉由是王邸戚畹貴臣之¶家多知琳
者名聞天子被璽書住持撫州梅山廣濟禪寺大¶司徒
珍且爾請于帝師加其號曰佛慈普濟妙慧禪師而别<md:KR4d0493_SBCK_047-2a>¶出書䕶其院者則僉宣政院事鄂勒哲依達實之請也故
為述¶偈以賛曰大乗浴室表清靜光明成就福德聚神
王持地¶不動身寧隨世相有毁廢外道仙人與尊者二
<pb:KR4d0493_WYG_047-3a>
俱自了去不¶返草深井泥古道斷百歳來者墮空寂琳
公歴事諸古佛慈¶愍因地不思議歸運已珍若塵沙成
此毗盧妙法界儼然宫¶殿彈指頃華嚴境界種種現集
雲老人破顔笑印爾願力堅¶定故永刼不壊常現前續
佛慧命度衆生回向當代殊勝常¶
　　相山重修保安觀記¶
撫州崇仁之南六十里有髙厚愽大之山焉曰巴山唐
名臨¶川山今曰相山者也循其麓三百里有餘不能周
<pb:KR4d0493_WYG_047-3b>
升其巔廿¶餘里而後至歧而上銳自郡城南出已望見
之邑之官舍民¶居當陽者莫不面對雲如縷出山中盤
礴覆冒膏潤充溢衣¶被草木阬谷之容溝澮之通堰&KR0008;
之瀦節宣蓄泄以為稼穡<md:KR4d0493_SBCK_047-2b>¶之備其利無窮矣是故吏民
朝夕瞻仰一食必祝設不幸有¶旱溢妖沴之變土木螟
蝗之孽無小大逺邇奔告稽首得所¶願欲乃已巍乎髙
哉穹窿嶔岑之在望也其神明焉可誣哉¶而邑之父老
言先漢時地本南昌西南之境梅君福尉南昌¶有所捕
<pb:KR4d0493_WYG_047-4a>
治至焉欒君巴為豫章太守亦有所劾治於此二君¶有
仙道方術以輔其政化辟除邪暴禁止淫黷使民不逢
不¶若離其菑害是以徳之而不忘皆有遺迹祠宇在山
之支隴¶唐鄧君紫陽本郡人葉君法善縉雲人亦曰南
城人皆常往¶來修真山中故宋時即山巔並祠此四君
者而使道士守之¶梅欒山下之祀祭不廢乞靈之人以
四君為歸矣紹興中郡¶守歴陽張公孝祥嘗刻石著其
靈應而石亡久矣其文亦僅¶傳開慶己未用漕臣守臣
<pb:KR4d0493_WYG_047-4b>
言禱祈之應封四君為真人端平¶甲午加封真君皆有
褒稱咸淳辛未守臣四明黄公震端嚴<md:KR4d0493_SBCK_047-3a>¶有識士也至郡
連旱大究荒政斥罷淫祀獨禱於社稷山川¶就郡城望
拜兹山遣吏迎四君之象果得雨歳乃熟去為祥¶刑使
者猶属文道其事刻石山中俾後來者知敬恭明神而
不¶陷昵于邪淫云内附¶國朝仍用道士主祠天子有詔
書祀名山大川則守令¶奉詔敬祠歳侵守令迎禱如故
事民間之禱祠無所禁也¶然山髙以險祈報嘗在夏秋
<pb:KR4d0493_WYG_047-5a>
時冬未寒山氣已凝為冰雪守¶者非清苦不能恆居四
方冠褐者夤緣文書汚合茍𤓰華之¶㣲利人迹罕至則
鳥鼠散祠宇頽圮像設暴露農民顧瞻傷¶怛不知所出
今監邑承直郎唐古巴圖大用嘗奉¶詔書致祭見而感
焉未暇及也在官之明年為後至元庚辰¶四月旱種不
入土禱於山麓欒君之祠其應滂沛甚異七月¶又旱合
羣祀而禱之亟迎四君之像皆至縣治又得雨郡吏<md:KR4d0493_SBCK_047-3b>¶以
旱之迎禱四君者雨亦應而送神還山目其荒涼以懼
<pb:KR4d0493_WYG_047-5b>
以¶愧究諸其故則主祠者無固志之弊也邑中景雲觀
道士黄¶處和事𤣥教大宗師呉公於京師呉公命處和
歸主華葢¶之山而正一三十九代張天師已令王應真
主華葢得度弟¶子以居既有成績乃移處和理相山苦
四至者爭利而弗䘏¶也保童君乃為文書言諸主道教
者請以處和自度弟子嗣¶守而葺之未數月張天師呉
大宗師還書悉如巴圖之請相¶山先有上清法師孫慶
衍受璽書領相山而留侍上方不¶能至處和遂次慶衍
<pb:KR4d0493_WYG_047-6a>
為相山甲乙之始云巴圖告諸近山之¶士民曰姓某者
各出財以施黄處和耕石田飯疏食披搸刋¶木躬先徒
工遂以至正辛巳歳九月克修四仙之祠道衆之¶舍門
廡庖庫以次而舉監邑通敏有才器治事有方畧久而¶
民益信服之是以作兹山也不煩勞而迨其成焉山之
人不<md:KR4d0493_SBCK_047-4a>¶敢昧其更始乃相與伐石而篆其事云巴圖之同
官前令奉¶訓大夫新知寧都州益都丁額森今令承務
郎鄄城任果前¶丞忠顯校尉同知寧都州縉山張榮令
<pb:KR4d0493_WYG_047-6b>
丞從仕郎某郡張友¶諒始終共任其事者將仕佐郎主
簿豫章舒文琰今尉楚國¶程世臣典史豫章胡天祥代
胡者汴梁石成玉也至正元年¶嵗辛巳十有一月朔旦
具官虞集記¶
　　勅賜黄梅重建五祖禪師寺碑¶
禪宗第五代祖師諱𢎞忍生蘄州黄梅即黄梅為道場
説法¶度人傳信之衣既有所付遂去縣二十里入馮茂
山以居及¶殁弟子奉全身塔焉學人依歸聚為大刹唐
<pb:KR4d0493_WYG_047-7a>
人尊之曰大滿¶禪師塔曰法雨寺曰大中東山之寺南
唐加師號曰廣化宋¶景徳中改賜寺額真惠其初律師
居之祥符八年戒禪師來¶住山始革為禪歴住者十二
人演禪師來而東山祖庭益重<md:KR4d0493_SBCK_047-4b>¶宋之季年國境日蹙蘄
以邊障受兵州吏民奉師遺體入城¶求福州果以靈貺
按堵不遘鋒鏑而東山見燬于兵既内附¶日以安輯富
庶僧了行乃躬事土木崇精舍于州治之東以¶奉香火
之留者又入東山汛掃寺之故基而致工焉塔廟庭¶宇
<pb:KR4d0493_WYG_047-7b>
粗立而行老至元二十九年僧大通繼之成佛祖殿僧
堂¶方丈鐘樓之属頗稱華麗皇慶二年三韓萬奇上人
從瀋王¶奏請還祖東山事具義公記至治二年通又老
今住持法式¶方為虎溪第一坐通率衆具禮請主其山
是時寺之食者衆¶積弊紛挐稱貸以給式至精勵自持
大作三門黄金飾題牓¶作大殿奉祖師作¶經閣藏殿而
蒙堂安老堂行堂庫堂萬佛閣照堂庖湢垣廡¶次第皆
成而通公前所作多庳下不稱且以弊告又撤而更¶新
<pb:KR4d0493_WYG_047-8a>
之務極崇勝給衆之田有鳯源永福東積復古阮家鐵
甕<md:KR4d0493_SBCK_047-5a>¶等莊或復或創凡二百餘頃其屋室器用之資又日
完以富¶鐘鼓鏗訇禪侣雲至式致用而有文又修百丈
舊規而行之¶江漢之間隠然一大闗閫計其經始至于
落成才七年爾何¶其敏哉施財者自郡帥韓某總管易
某等凡若干等人其成¶者則大觀惠孚希復也式又曰
今國家崇尚象教古昔¶莫能加今東山之成願力所就
葢山川之靈實際景運而祖¶師名號非盛代所命不其
<pb:KR4d0493_WYG_047-8b>
闕乎乃走京師將請諸朝中政院¶使李公信家本三韓
三韓有上人曰覺元日智承運以其事¶語之李公信與
其妻隴國夫人崔氏並加敬慕檀施必親又¶齋沐聞於
中宫製金紋伽黎大衣以賜出宫中金錢萬緡與¶之俾
半修塔廟半為長明燈之資而式亦賜金衣受璽書¶號
曰佛日普照大禪師四祖信大師真身同在蘄同奉入
城¶又同時各歸故山故亦同有伽黎然燈之賜焉年<md:KR4d0493_SBCK_047-5b>¶月
日三藏法師具以奏聞天子乃賜四祖號曰妙智¶正覺
<pb:KR4d0493_WYG_047-9a>
禪師五祖號曰妙圓普覺禪師而詔翰林直學士臣¶某
為文記之勒諸東山之石臣某嘗聞諸佛學之人曰釋
迦¶二十八傳為達磨入中國為初祖祖祖相承至忍大
師而秀¶與能分南北宗南宗既為六祖弟子尤盛可知
者十餘人而¶菏澤㑹南岳讓青原思最顯思之後分雲門
洞山法眼三宗¶㑹之後圭峯密推㑹為第七祖而於南
岳之傳頗議其任心¶即修為未盡然宻不一二傳遂不
著於世而讓之後為溈仰¶為臨濟數百年來衍迤盛大
<pb:KR4d0493_WYG_047-9b>
多濟子孫他宗莫及也東山之¶為禪也實始戒戒雲門
之系也實盛于演演濟之六傳嫡孫¶演在山時從者常
千人而佛果勤佛眼逺佛鑑勤南堂靜開¶祖寜五祖自
皆得法於此此六人者出其法益張以大而勤¶之後若
隆若果皆振世卓然之豪傑其所警發又多大人君<md:KR4d0493_SBCK_047-6a>¶子
而東南之言禪者大抵多其後人矣不亦盛乎嗚呼自
忍¶師發迹兹山而戒演中興之於五百年閒殆法運也不然
心¶宗無門之説不絶如綫疑似幾㣲之失將何所底止而折
<pb:KR4d0493_WYG_047-10a>
衷¶哉兹寺之記所以不可不重也况式以五十年未就之規
七¶載畢事天將啓其人如式演者於是乎故為之銘曰¶
巍巍東山大士宅蒼松歴見歲七百藏真寶扃面不
隔精純¶稟具至陽徳真實不壊過金石流光燭天夕
芒白有睹其瞬¶朝日赫承運出見保邑國來歸有時
用無迹素華淨於冰雪¶色沈沈天宫萬寳積上當星
漢下連澤九江匡廬在几席鬼¶神與能龍獻力諸天
駿奔從帝釋竪草立刹成勿亟誰其作¶者行通式臣某
<pb:KR4d0493_WYG_047-10b>
著銘帝所錫咨爾法界衆神伯持地主林¶各述職祖號
具足如帝勅輔我¶皇元鎮無極<md:KR4d0493_SBCK_047-6b>¶　　大興龍普明禪寺碑¶
天厯元年九月庚辰¶皇帝遣工部尚書臣士𢎞傳¶詔翰
林命臣某製大興龍普明禪寺碑文¶皇帝若曰昔我¶皇
考武宗皇帝撫軍朔方朕生之三年歸繼大綂在位四
年¶而棄羣臣¶仁廟臨御傳至¶英皇當是時權姦用事遘
譛離間宗親近屬幾無所容海南¶之為地也炎霧噴毒
<pb:KR4d0493_WYG_047-11a>
往鮮生還而使朕居焉閱歴歳年有安¶無苦朕於是覃
思以求豈非上天垂祐祖宗鴻休而致然歟¶乃捐金庀
工即瓊陽之勝地建釋氏之精藍以答¶天地祖宗之昭
貺以介福於<md:KR4d0493_SBCK_047-7a>¶皇帝太皇太后又以綏保其民人焉創始
于至治元年十¶月六日締構雄麗嶺海之間鬰為奇觀
朕雖未嘗躬落其成¶而想見其處常往來於懐也臨御
之始慨念疇昔因賜名曰¶大興龍普明禪寺其紀朕意
托諸金石俾示悠久臣某拜手¶稽首颺言曰昔者大舜
<pb:KR4d0493_WYG_047-11b>
歴試諸難殷王髙宗舊勞於外葢雖¶聖賢之資猶必困
心衡慮而後膺天之大任而成帝王之能¶事也今¶陛下
躬冒瘴癘備嘗險阻則其所以下悉民情上成聖徳者¶
夫豈一日之積哉且夫頓坐流離之餘人之常情豈暇
他顧¶而¶陛下於斯時也曾不以動其心顧方惓惓君親
之思閔閔黎¶庶之苦不惜萬金建大佛事以致其誠嗚
呼君天下之量固¶已見於此矣不亦盛乎且臣聞之天
之所以照臨萬國者日<md:KR4d0493_SBCK_047-7b>¶月之明也兹於淵潛之所錫興
<pb:KR4d0493_WYG_047-12a>
龍之美名俾普天之下咸仰¶觀其隆平之効炳煥赫奕
以至於萬億年而無窮又豈溟渤¶之外獨可得而私敢
述銘而刻之銘曰¶
於惟聖皇受命自天本固支分正緒有傳天相峻德櫛
沐¶風露以恬以廉貞幹之固斾斾龍旂來歸孔時臣力
師武至¶公何私肅肅清宫夙夜徯載而猶固讓至三至
再赫乎當陽¶思舊不忘曰我梵祠在彼海邦昔瞻廟朝
莫獲近只親瞩下¶氓顛崖病只言依佛乗自我祖宗曷
<pb:KR4d0493_WYG_047-12b>
既予懐於馬作宫惟天¶祖宗錫我景貺兹不表章闕彼
顒望乃錫嘉名如日之升文¶臣受詔刻石以徵咨爾島
嵎龍君海伯波瀾不驚各率厥職¶鏗訇鼓鐘來儀來朝
内嚮而趨天子匪遙嗟嗟逺人¶天子念爾念爾艱食鹺
征用弛天子無為一日萬幾孰¶不勞心而爾是思爾有
耋老爾有婦子均感殊眷何間伊邇<md:KR4d0493_SBCK_047-8a>¶蔚蔚斯文金石相
宣謳歌欣愉於萬斯年¶
　　成都路正一宫碑
<pb:KR4d0493_WYG_047-13a>
蜀之山川髙厚而深逺故其生物也特異文武材能豪
傑之¶士世世不乏然猶不足盡其神氣之秘緼於是有
神人仙者¶圖赤斧之流出乎其間而世所共知者漢正
一天師張陵¶遺跡幾徧西南事最著其興利若鹽井之
属至于今賴之其¶後者朱桃椎王保和等尤不可勝數
最近者且百年有法師¶劉浩然碧雲庵道士張仝者高
行奇術近接耳目里中兒女¶子能道之故成都青陽玉
局諸宫桀然以名天下者非一日¶矣延祐三年春予在
<pb:KR4d0493_WYG_047-13b>
奉常被旨修歳祀于江瀆禮成且還思¶昔之所聞而問
焉凡宫室樓殿蒼乎其幽黝乎其潜萃乎㟴¶乎其雄傑
高岸不可測者亦徒見夫深林茂木清泉瑰石而¶已求
其人固不得彷彿而從之也葢為之躊躇歎息而不能<md:KR4d0493_SBCK_047-8b>¶去四川儒學提舉云於此有曰汪君者幾近之修漢¶天
師張氏正一法持戒嚴甚飲食起居之堅苦自其徒有
不¶能堪蜀大旱祈禱無所應吏民走以要汪君君以其
法致之¶雨立至大水又以要汪君雨立止歳以不害若
<pb:KR4d0493_WYG_047-14a>
夫疫癘鬼怪¶之撓吾民者得汪君指顧皆帖息如常時
汪君出道見者無¶男女老稚皆拜伏車下如見神人自
行中書省肅政廉訪司¶凡官府郡縣咸信尚焉未始少
為之屈也成都守實訥度地¶於城中之西偏與前守共
構室處之逺近之民吏軍將商賈¶送竹木瓦石金幣米
粟與百工操其伎自獻者四面而至矣¶於是宫廣若干
畆制屋為殿者二一祠天帝一祠漢正一天¶師為堂者
幾祠某神為圓庵及東西屋以居修真者而居汪¶君者
<pb:KR4d0493_WYG_047-14b>
曰草堂為屋若干間門廡厨湢庫庾悉具經始以延祐¶
元年二月成於三年之八月總凡役者郡人徐慶原而
汪君<md:KR4d0493_SBCK_047-9a>¶翛然若不與知者也既復命予以汪君事語𤣥教
嗣師𤣥徳¶真人呉公全節真人曰此吾龍虎山中學道
弟子也西㳺青¶城十年矣未幾成都守臣上其事集賢
院以聞有敕賜名曰¶正一宫正一者本其法所師之號
也汪君名集虛字太(闕/)廣¶信人今守國大元帥紐掄公
之孫元帥自¶憲宗皇帝時以兵取蜀有大功前守張氏
<pb:KR4d0493_WYG_047-15a>
名雋河中人嘗在¶宿衛𤣥徳真人曰子本蜀人又嘗使
過其處宜為銘銘曰¶
維蜀之都金城噩噩靈關秦闢文林漢作休養自葛殷
完最¶唐閱世千百以安為當或伐而服或據斯取兵無
久搆旋按¶故堵壅繁蠧厖數丁剗除嘘&KR1077;百年谷陵均
墟旣撤而息迺¶見芽蘖承時嘉澤更長斯洽神帝靈仁
惠肯顧依宰于燥淫¶疵癘勿威厥惟清靜克通神志靡
祈弗應相我人士人士作¶宫敬報神師有儼有臨匪僭
<pb:KR4d0493_WYG_047-15b>
匪私於皇天子視逺如邇<md:KR4d0493_SBCK_047-9b>¶郡奏朝聞夕出封璽曰咨逺
人孰保孰容茍相之道予曷弗¶從伊祝何袐于躬受福
嗟爾衆庶視此明勅母邪爾思勿貳¶爾心物辨志定正
一是欽可以安泰可以長久名不虚造是¶用嘉爾凡我
蜀人帝力是知永歌萬年新宫是詩¶
　　開元宫碑¶
皇慶二年七月使召靈妙真常崇教真人王壽衍於杭
州以¶弟子張嗣顯從十月至闕賜見于嘉禧殿館諸大
<pb:KR4d0493_WYG_047-16a>
崇真萬¶壽宫真人使嗣顯來言曰某所領開元宫其因
革具有始末¶惟不傳是懼請記之按舊志杭故有開元
宫唐開元中刺史¶陸彦恭用詔書所作乾符戊戌燬于
火後五十九年呉越文¶穆王復其舊其臣林鼎記之宋
景徳丁未勅改景徳觀後十¶六年有以私財修之者進
士陳戭記之然俱不復存嘉泰甲¶子寧宗以其潜邸為
今宫復賜名開元並祠閼伯命大洞法<md:KR4d0493_SBCK_047-10a>¶師張某主之宫
在祕書省之左紹定辛夘燬于火又重作之¶廣以大宗
<pb:KR4d0493_WYG_047-16b>
正司故基賜田七十九頃度道士十四人以居¶大元至
元十三年行中書省杭州即故秘書省為署二十八¶年
大火省及宫俱燬省故隘庳不足稱大藩之容觀取開
元¶地擴之出金助開元主者董君德時及今真人購故
宋公主¶第以為宫公主宋理宗女有司䕶作唯恐規制
工伎甲於當¶時至是易其檐桷門陛牓署因加表飾設
貌位被服以象其¶天神帝仙人之属隆隆然湛湛然真
神宫殊庭矣明年翰林¶學士承旨閻公復記之元貞二
<pb:KR4d0493_WYG_047-17a>
年陳君天錫奉旨繼董¶君時晉王以真人藩府之舊請
以主宫事真人固辭大徳八¶年始以宣命繼陳君奉被
璽書加䕶如故事初賜印視五品¶以重所領領之九年
外完垣舍内嚴臺殿凡宫之為制始備¶又封植其花石
竹樹䟽導其池渠髙梁跨雲曲館進風神魚<md:KR4d0493_SBCK_047-10b>¶靈鶴來泳
來止所以休寧其修真者尤邃密靚雅樂哉天人¶之君
乎曾城之内殆莫與加矣於是請謝宫事未幾俄賜號¶
曰真人使者即其宫命之遂還理其宫不敢去及得見
<pb:KR4d0493_WYG_047-17b>
天子即具疏言聞道家以無為為宗古之言真人者閎
邈矣¶今為其道者善傳上意達諸神明導貺祉存著専
一其¶事也惟大宗師大真人嗣師真人久侍中被寵遇
有號名命¶數其貴視公卿侯伯而不與其憂責於𤣥教
顯榮極矣夫名¶者實之賔泰甚則忌真人非逺臣所可
得名臣敢固辭不敢¶稱真人得還山奉祠事以報¶聖朝
志願誠足矣¶天子聞而嘉之若曰為而不有真老子之
道哉昔人言仙者¶非有求人主人主求之耳尚慈儉尊
<pb:KR4d0493_WYG_047-18a>
退讓以風示天下為國¶之禮則然延祐元年四月因改
賜號曰宏文輔道粹徳真人<md:KR4d0493_SBCK_047-11a>¶命學士為訓辭示褒寵刻
銀為印視二品使盡䕶杭州諸宫¶觀仍治開元宫亦名
璽顯以璽書而别為璽書給驛騎五命¶徧祠江南諸名
山奉辭之日天子見之便殿賜坐留與¶語移時深稱上
旨因顧侍臣曰予早知大宗師今年髙徳¶彌謹嗣而傳
之者予必貴之此其人尤宏廓用謙以為禮者¶乃字真
人而命之曰眉叟朕知老子所為道德經開物成務¶者
<pb:KR4d0493_WYG_047-18b>
也善學者人人可用世非獨道家書先命近臣以明示
中¶外爾尚敬宣至意勿敢忘又賜寳冠金衣始稱真人
服章焉¶於乎開元之為宫久矣繇真人深自謙抑為上
所嘉顯¶其名葢遂表著于天下宜有銘銘曰¶
於皇聖世治繇清靜恵宗道家受釐有祠内外相望靡
不寵¶嘉煌煌我宫殿于東南神明之居在昔前王化家
作之中其¶國都何因何稽曰為開元厥維禎符禎符孔
明大開元疆神<md:KR4d0493_SBCK_047-11b>¶告不誣顧民弗省歳行六十既燬而墟
<pb:KR4d0493_WYG_047-19a>
除而圖新爰得永宜¶天人合謀甲觀夙成帝子攸降巍
巍渠渠道貴因循不貴改¶作昔劬我舒廼象貴神赫如
有臨風馭電車大集于成在今¶真人克恭璽書恩言雅
文真人用謙為道光華自朝旋宫率¶職賛祠思用不渝
錫福予齡天子不有于民是敷維千¶萬年至於億世邈
哉永圖敢述聖徳刻以貞石式章道樞¶
　　玉笥山清真宫碑¶
玉笥山清真宫在臨江之新淦其實錄以為本名羣玉
<pb:KR4d0493_WYG_047-19b>
山漢¶武帝授上清籙於此見有光如笥下之改今名而以
上清名¶宫云元封五年武帝行巡南郡登潜天柱山出
尋陽浮江過¶彭蠡所過祠名山大川今山在彭蠡上游
數百里豈嘗至而¶史畧之不然則郡國望幸者或繕其
治處矣按圖其山起東¶南稍行而南為三峯名赤松
漢武魏夫人三壇又西為覆箱<md:KR4d0493_SBCK_047-12a>¶峯特竒峻又北為北峯中
引小嶞而下宫在窈宨中與前三¶峯相直上有石壇九
避秦人孔丘明等九人上昇處故曰送¶仙峯又東為郁
<pb:KR4d0493_WYG_047-20a>
木坑其東南出與初起山相值兩山之趾犬¶牙交人緣
澗水取徑二十四曲折始出山外而中若環堵者¶矣意
者受寛而括約笥之所以得名者與其所祠神君曰九¶
天司命左曰洞天天王右曰洞天仙官葢古之得道者
云又¶曰繇其三峰之崇髙嚴厲故以名此近是矣其地
多¶奇卉靈藥又有丹井墨池壇洞之属皆托古仙神人
以名之¶信乎非世俗所得有者每天髙氣清有聲出空
中如衆樂並¶作莫知其名物然一時同在者或聞或不
<pb:KR4d0493_WYG_047-20b>
聞及夜閒寂又如¶聞車馬金革之來若神物有所劾治
者居民相傳畏忌逺其¶家數十里外獨學道之徒居是
宫耳宫之始末可知者梁天¶監中杜曇永與其門人錢
文詠來居蕭子雲以錢百萬助成<md:KR4d0493_SBCK_047-12b>¶之宫今有石刻在宫
中云是曇永所撰上清宫碑文而文詠¶書然其署官文
字制作不合疑後人所重立有改易失真者¶唐長慶中
謝修通奉母隠此山實錄所著也南唐時皮羽南¶受知
後主刻木為印使佩之以治宫事徐公錯為篆上清宫
<pb:KR4d0493_WYG_047-21a>
額此最可傳信者矣宋宣和中勅改為清真宫端平丙
申主¶宫事者李希白故給事中大有之孫也郡人重之
為請于朝¶使度弟子得甲乙相次傳授乃得涂紹禹魯
道隆皆名家子¶又有道行法術為時所尊敬故能大其
宫而新之益入田租¶以給衆來者日至而宋亡矣自是
以來相繼治其宫者曰胡¶永年曽卿曽劉繼賢曾季謙
張髙老涂宏道其方來則歐陽¶本一聶立仁其人也至
元丙戌¶世祖皇帝嘗召卿胄至京師咨問稱旨留之四
<pb:KR4d0493_WYG_047-21b>
年乃得還既¶而宫之屋日敝於是元貞丙申永年作法
堂至大戊申鄉胄<md:KR4d0493_SBCK_047-13a>¶嵩老又作沖妙堂戊午季謙又作三
清殿先後以其財來助¶者郡人胡復張日新臨川夏廬
陵曽徳和曽巽申曾如¶圭姑蘇周靜法也其後繼作日
䖍不懈而宫皆新成者矣三¶清殿成之明年聶立仁方從
𤣥教嗣宗師以其事來告曰未¶有年而吾宫新則昔之
從事於此者多矣然自杜君以來姓¶名可考者寥寥數
人耳則其泯而無聞者無文字金石之托¶也不可自我
<pb:KR4d0493_WYG_047-22a>
之世無以示後人子幸為我銘予既聞而歎曰¶山川之
形勢為豪傑所臨依衆庶所㑹通者歴歴可見然而¶忽
然之間時往物異則感慨係之而荒閒寂寞之濵乃有
斯¶人據泉石之極致以相傳長久如此乃為次第其説
而勒之¶以銘銘曰¶
太秀之山羣玉之府廓兮有容若笥將貯不鍵而固匪
槖而¶盈合沖納和伸憑虛生其神孔明維大司命參我
左右宰我<md:KR4d0493_SBCK_047-13b>¶衆正若瞻紫垣羅絡四周表衛中居旋制九
<pb:KR4d0493_WYG_047-22b>
州文昌之宫泰¶階之上靈氣翕張孰執其象偉若降精
巋崟峙停焫燎弗輕¶食于殊庭神君欲來泠風與俱樂
出太空合神于無朝陽熙¶熙夕顥肅肅孰其迎將孰其
往復精明粹融潜滋宻充自然¶遂成(闕/)　不逢穆穆在
朝皥皥在野我宫恒新以詔來者¶
　
　
　道園學古錄卷四十七
