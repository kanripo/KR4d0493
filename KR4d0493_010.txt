# -*- mode: mandoku-view; -*-
#+TITLE: 道園學古錄
#+DATE: 2015-09-11 16:17:17.049239
#+PROPERTY: ID KR4d0493
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0526-010道園學古錄-卷第十.
<pb:KR4d0493_SBCK_010-1a>¶
道園學古録卷之十　在朝藁十¶
　　　　　　　　　　　　　雍虞集¶
　　題䟦¶
皇帝聖㫖¶
　特命禮部尚書哈刺㧞都兒充¶
　　奎章閣捧案官宜令哈刺㧞都兒凖此¶
　　　　天暦二年五月　日¶
禮部尚書哈刺㧞都兒之先臣大傅右丞相楚國公事¶
武宗皇帝位望隆重滎耀赫奕所謂不貳心之臣足以當不¶
丗有之恩者也當是時尚書兄弟尚㓜及其長也&KR0099;先丗之¶
遭逢傷事變之不易思憤忠鯁以報　國家未甞一日忘也¶
聖天子撥亂反正天下歸心尚書叅侍機謀夙夜左右内則¶
執干戈以備&KR0043;衛外則治禮樂以和神人從容燕間尤秉謙¶
<pb:KR4d0493_SBCK_010-1b>¶
愼　聖天子御奎章閣尊德性進儒臣以廷問經術修文明¶
之治焉閣中别置捧案官以命貴近尚書其一也而獨䝉¶
聖恩親御翰墨作　勑書以賜之廷中大臣非無賛書之深¶
厚禁中侍御非無嘉錫之便蕃未有身當雲漢之昭囬&KR0013;文¶
章之藻賁者天下之至榮至幸何以踰此然則臣子者安敢¶
不盡誠竭力以思報於無窮者哉¶
　　　　題趙祕書景緯所撰知郡王公庚應墓碑後¶
某讀趙祕書所撰知郡王公料院墓碑而深有感焉碑中言¶
王公從其兄歴登諸老之門如劉後溪楊浩齋張亨泉魏鶴¶
山其人也是数君子與某曽大父友誼最厚後溪公名光祖¶
以龍圖閣學士歸居其郷簡池碩德重望爲時師表其家居¶
時曽大父守簡㑹關土潰卒爲亂二公保障之郡安而亂弭¶
浩齋公名子謨字伯昌潼川人甞與曽犬父同學易於滄江¶
<pb:KR4d0493_SBCK_010-2a>¶
之上講貫之說學者多傳之如所謂乾二五皆言犬人否二¶
五亦言大人時義有不同之&KR0011;是也亨泉名方字義立亦同¶
易學其祥刑漢中時曽大父甞爲之著亨泉銘而鶴山公則¶
東南之士習聞之其文集無卷無曽大父之名而曽大父集¶
中亦無卷無與鶴山講學者也鶴山曽孫起兄弟家始胥其¶
在京師也館於某料院諸孫用享家畨陽其在京師也交好¶
尤舊因見其家書所&KR0274;略以所憶書其後而歸之二百年中¶
後生不及前軰聞見澌泯撫卷&KR0099;然¶
　　　　䟦陸友仁所模金石欵識¶
古人制作見於後丗者學士大夫求之詩書易春秋而儀禮¶
周官其&KR0825;書也其次惟金石欽可見耳而丗不能多見呉陸¶
友仁所模藏旣愽又古時一閱之何異見朱虎熊羆汝鳩汝¶
方太顛閎夭散宜生於一日之間哉¶
<pb:KR4d0493_SBCK_010-2b>¶
　　　　題孝節堂記後¶
皇元之取朱也蜀先受兵蜀士之以家死事&KR0002;西和賈倅盖¶
有之矣天兵至南土遂㓕宋昔者死事之子孫又死之如西¶
和之曽孫何可多得哉史館承　詔脩遼宋金史此記宜上¶
送國史賈氏有遺&KR0012;見育於延乎陳氏忠孝之家天必閔之¶
陳氏亦德人哉至順辛未五月七日史官虞某書¶
　　　　書王氏草韻後¶
六書之學其成書之傳者則有許叔㣲氏之說文解字以&KR0011;¶
相從而徐鼎臣兄弟始叶以唐韻而録之便檢㝷也許以文¶
字&KR0011;徐以音聲從後出者益趍利如此草書之録如急就章¶
以物&KR0011;相從志在於簡約易求之耳今又分其字而屬諸韻¶
豈非簡約之&KR0057;者乎然昔之爲草書者結體有䟽宻用筆有¶
工拙波磔不同形&KR0020;亦異譬諸人之口鼻耳目之形雖同而¶
<pb:KR4d0493_SBCK_010-3a>¶
神氣不一衣&KR0227;帶履之具同制而容止則殊朝廷有大朝㑹¶
百官咸在品秩同等班序同列而人則&KR0462;然前陳矣善相人¶
者乃能於是乎有所擇焉此輯草書韻之例也然則王氏之¶
書其可少乎¶
　　　　題宋孝宗書貞&KR0026;遺事¶
昔宋&KR0073;陵甞以唐太宗問其臣王安石安石對曰陛下當法¶
堯舜旣南渡國&KR0020;削弱阜陵&KR0099;然有志於當丗其手書貞&KR0026;¶
数事盖有所奮發也患盗而推本廉耻憂國而防乎欲盛論¶
政而謹於擇臣其堯舜之事也本之以堯舜之心不其盛乎¶
此阜陵之意也傳曰君子多識前言往行以畜其德有天下¶
國家者所宜鍳哉至順史臣震集謹書¶
　　　　䟦御筆除丑閭太府太監¶
今上皇帝宸翰命丑閣以官者也國朝典故凡命官自&KR0800;相¶
<pb:KR4d0493_SBCK_010-3b>¶
以下皆中書造命其貴者封以天子之璽而賜之雲漢昭囬¶
龍光鳥奕未有若臣丑閭之親&KR0013;御書是也夫恩之深者報¶
必重仕之宻者事益&KR0202;丑閭其小心謹畏克盡忠孝以事上¶
而保禄於無窮也哉¶
　　　　題臨川呉先生所述劉伯宣事狀後¶
忠憲公之死時人比之漢蕭太傅盖無愧焉公之心明白如¶
天日彼搆禍書牘之情亦卒不掩於天下後丗此春秋作而¶
亂臣賊子所以懼乎¶
　　　　題楊將軍往復書簡後¶
臨安故宋行都山川風物之美四方未能或之過也天下旣¶
一朔方竒俊之士以風致自必樂居之而文獻之緒餘時有¶
可見者焉承平旣乆交游文翰之彬二&KR0057;他郡莫及矣楊將¶
軍好事有聞于時一時諸君子莫不與之過從此卷書尺可¶
<pb:KR4d0493_SBCK_010-4a>¶
考也然未四十年卷中人無一存者亦可&KR0099;乎高尚書賦詩¶
寫山水有古人之趣當代論書法者北尚鮮于南推呉興是¶
皆見太平之盛者善&KR0026;者不特於　論也將軍之子瑀持¶
來京師予閱之柯氏玉文堂中閩陳衆仲陳趙子期太原王¶
君實呉陸友仁同&KR0026;至順元年十月　日蜀人虞某伯生甫¶
敬書¶
　　　　題心逺卷後¶
新呉興校官清菴李君求予書心逺堂扁因爲辨心逺之說¶
以遺之曹侯克明爲之持去乆矣君復欲題諸此君方拜呉¶
興之命某因又爲之言曰昔伊洛之學未興漢唐之說稍變¶
作人之盛權輿於安定非一丗之豪傑其孰能與於此乎今¶
伊洛之書衣&KR0013;天下經義治事乃若岐而二之治且非其治¶
矣烏乎是誰之過哉沉㝠苟且之徒盖自䧟於汙下所見不¶
<pb:KR4d0493_SBCK_010-4b>¶
少超於目前深可&KR0099;也見心逺者能無躍然以喜乎推呉興¶
之法以進於伊洛校官之職業可不謂之逺乎¶
　　　　題吾子行小&KR0144;卷後¶
古者器物皆有銘三代制作亦有損益丹書所載器亡文存¶
所&KR0057;可思者筆書之不可復見也處士吾子行小篆精妙當¶
代獨歩書此諸銘尚友古人之志盖不止秦唐二李間也¶
　　　　書古劔銘後¶
　　呉成季父寳古劔文理若碧涵氣純靈不利割不鈍廢¶
　　有藏用之道焉銘曰利固職&KR0208;丗亟羣慝息鈍乃德¶
右翰林學士湖廣行中書省參知政事清河元公復&KR0004;之所¶
作也公與呉大宗師友善公爲著文甚多皆贍博竒偉及得¶
此劔極古以爲非高簡則不稱故製文十有二云文成於大¶
德&KR0004;元公殁於至治中至順元年八月予與呉大宗師㸔劔¶
<pb:KR4d0493_SBCK_010-5a>¶
道舊而亡其文盖三十年矣呉大宗師追記其辭而予書之¶
蜀郡虞某識¶
　　　　題和林志¶
國家并苞宇内封畛之廣袤曠古所未有也山川形&KR0020;阸塞¶
險要之處竒恠物變風俗&KR0132;好語言衣食有絶異者史不勝¶
書也至元中先叔祖以少蓬&KR0013;　㫖掌輿地之紀毎載筆而¶
問焉至順元年予在閣下&KR0013;　㫖著經丗大典輶軒使者之¶
問不敢怠忽然而朝聘往來之使日無虗驛所不足者好事¶
善詢諏知&KR0026;覧考索者甚寡是以至者或未必能言言者未¶
必能文記載邈如毎爲之三&KR0099;矧和寕　祖宗興龍之故地¶
其可無述以傳示耶蕭囦之北游也乃能賦而詠之使見者¶
不異身履其地何其快也自和寕而北而西而東廣輪猶不¶
可更㒒旣而征討所及藩屏所係氏族所聮尚多有之吾安¶
<pb:KR4d0493_SBCK_010-5b>¶
得囦乗傳車稱使者徧歴而深考以廣異聞而附信史於無¶
窮乎¶
　　　　䟦眞西山畫像¶
昔者弟子之於師僚属之於官長門生故吏之於舉將旣得¶
所宗則終身以之義之當然而常行者也西山眞先生道德¶
文學師表一時游其門者則象其威儀者何日忘之潜齋王¶
公得先生遺像&KR0026;覧詠嘆悠然高山景行之思誠可以敦薄¶
俗而示古道也某從王公之孫纉得見是卷是一日而得瞻¶
二公於百年之間也敬書以識之至順辛未九月九日雍虞¶
某書¶
　　　　䟦王端明畫像¶
劉敏叔畫故端明潜齋王公於梅雪之間其高風勝韻如在¶
昔屈大夫頌橘以象伯夷千載以爲名言托物儗倫君子豈¶
<pb:KR4d0493_SBCK_010-6a>¶
偶然哉雍虞某題¶
　　　　䟦犬安閣圖¶
丗祖皇帝在藩以開平爲分地即爲城郭宫室取故宋熈春¶
閣材千汴稍損益之以爲此閣名曰大安旣登大寳以開平¶
爲上都宫城之内不作正衙此閣歸然遂爲前殿矣規制尊¶
穩秀傑後丗誠無以加也王振鵬受知¶
仁宗皇帝其精藝名丗非一時僥倖之倫此圖當時甚稱¶
上意&KR0026;其位置經營之意寕無堂構之諷乎止以藝言則不¶
足盡振鵬之惓惓矣¶
　　　　題王忠簡公進士謝恩詩後¶
某從故宋王忠簡公曽孫纉得見公進士謝恩詩公之子樞¶
宻公所識並在唐人腸進士第禮丈繁縟宋&KR0004;巳差不及南¶
渡後盖多草創然猶隬文若是覩之令人&KR0099;然¶
<pb:KR4d0493_SBCK_010-6b>¶
　　　　題宋侯所臨智永千文¶
中郎石經逺矣鍾張之法至右軍而極右軍之法至永禪師¶
永興公而後難爲繼矣盛唐作者變又極焉宋人逺不相違¶
米元章黄伯思皆筆不稱識而晚宋謂之無書可也國朝惟¶
呉興趙公遂擅一代學者瀾倒忽見朱侯作此古法令人執¶
卷罔然臨池者尚三思斯言哉¶
　　　　題故國子司業李公挽詩後¶
故國子司業贈某官保定李公挽詩一卷故翰林承旨張公¶
㓜度爲之序賦詩者凡二十四人故翰林承旨東平闊公柳¶
城姚公廣平程公呉興趙公集賢大學士洺水劉公及其姪¶
承旨公平章政事秦國李公蔡國張公集賢翰林兩院學士¶
陳公公望李公伯宗薛公公諒王公國華元公復&KR0004;鄧公善¶
之曹公子貞貞公仲章而耆舊之在則樞宻副使王公彦愽¶
<pb:KR4d0493_SBCK_010-7a>¶
翰林承㫖郭公安道中書平章趙公子敬翰林學士呉公㓜¶
清侍御史張公伯高及江西提舉柳貫道傳與玄教呉大宗¶
師也詩不出於一時要皆大人君子懷賢思德之作也三四¶
十年之間朝廷文獻略備見於此盖先生之子端受而藏之¶
亦不敢不慎也¶
丗祖皇帝建國紀元制禮作樂幾四十載而功成治定以遺¶
子孫於乎可謂盛矣¶
成宗入&KR0071;皇帝大綂克纉祖武朝廷宗廟之禮爲重先生時¶
爲太常愽士草儀注朝謚于南郊追尊¶
&KR0073;宗皇帝先生執筆爲誄稱頌功德凡千餘言頃刻立成情¶
文兼備縉紳稱之拜監察御史上䟽論東朝建五䑓寺¶
天子爲之改容䑓省爲之竦懼遷國子司業以身教多士師¶
道凛然其高文卓行大節讜誼如此晚守一州以殁不究其¶
<pb:KR4d0493_SBCK_010-7b>¶
用此諸公之所以嗟歎而永歌者也昔唐陽城爲諌議大夫¶
論裴延齡䧟陸贄事欲慟哭而裂其相麻後爲司業守道州¶
以殁官職氣節略相上下夫泯然與草水同腐者何可勝計¶
先生與亢宗相望於五百年間顧不偉歟張萬福武人年八¶
十餘猶知賀諫官於延英門下然則今諸君子其能巳於言¶
乎是可爲不朽者矣某&KR0004;受大都教授實承先生後與先生¶
之子端更遷翰林待制國子司業今待罪延閣之下又得同¶
事編摩清苦直諒友誼彌篤故敢書其卷末云¶
　　　　題王夫人貞節詩卷¶
天暦二年秋河間周敬先以進士業舉于郡薦書未報奉其¶
母王夫人居海上人莫之知也至順一年冬予表弟賈德昭¶
自其郷還京至静海而澤氷堅膠焉升岸以行見聚落數十¶
家有儒士廬居而衰者問之則敬先也居數日見敬先讀禮¶
<pb:KR4d0493_SBCK_010-8a>¶
甚謹始就而與之語因寛諭以慰之乃見天暦三年進士所爲¶
敬先詠歌者又以知王夫人之貞節焉盖夫人適周氏時才¶
十八生二子曰興祖五嵗紹祖一&KR0010;而夫王殁守志教子至¶
七十一而終方興祖之失舉河間也夫人命之授業京師未¶
及行而遭䘮今年之九月也予弟有親在京師氷雪不可還¶
興祖爲告其隣近僦焉以歸爲予言其事如此敬先興祖字¶
也某輙書以貽諸君子之好事者庻有表章之爲丗道勸云¶
　　　　䟦鮮于伯幾與嚴處士翰墨¶
大德延祐間漁陽呉興巴西翰墨擅一代而嚴氏琴亦見稱¶
道年來無一存者得此卷則四人具在惜乎集之目力巳病¶
不足窮其波磔之妙徒諷其辭以想見其遺音雅趣於湖波¶
山木之間也¶
　　　　題鮮于伯幾小象¶
<pb:KR4d0493_SBCK_010-8b>¶
歛風沙裘劔之豪爲湖山圖史之樂翰墨軼米薛而有餘風¶
流儗&KR0051;宋而無作是以呉興公運畫沙之錐刻希丗之玉使¶
千載之具眼識二妙於遐邈¶
　　　　䟦子昻書隂符經¶
隂符托黄帝以爲名而實非其書無可疑者或曰戰國時人¶
文字亦未可信也或曰只是李筌所爲此近是哉然楮河南¶
已有奉勑書本則其來亦乆矣丗人忽明白簡易之言好以¶
詭秘不可解之說相尚豈獨隂符哉呉興公書妙一丗此卷¶
盖盛年所作波瀾老成不及暮&KR0010;而法度整整未容無所師¶
匠者知之也隆山翁吾郷先生愽學玩丗所謂醉人語不可¶
了了眞語耶果醉語耶¶
　　　　䟦陳信仲行卷¶
豫章周儀之至元十三年從其兄入覲除縣主簿年二十三¶
<pb:KR4d0493_SBCK_010-9a>¶
耳經學才華時務典故爲人温潤風流前代賢公子方今材¶
大夫也昔同在京師自省䑓翰&KR0080;皆薦之皆欣然以爲當而¶
用之然輙齟齬不克就治獄海郡已幾七旬矣某在翰林薦¶
爲待制事奏而報聞遂有&KR0043;草之感非命也失傅先生故宋¶
進士某㓜時甞得其所爲賦讀之泰定丁卯陳衆仲自温陵¶
來知先生道德年齒之盛甞賦詩&KR0009;之周旣不可復見傅又¶
相望萬里而一旦於陳信仲行卷見二人焉能無悲喜交集¶
乎古之言君子者或兼言有德有位或專以德稱信仲郷先¶
生有傅公仕於郡者有周公皆諄諄爲信仲言如此所謂魯¶
無君子斯焉取斯者耶¶
　　　　䟦陳信仲行卷¶
温陵傅先生送其門人陳信仲赴廣州教官旣有序言予已¶
題其後又出此卷則送其秩滿赴選京師者也崔丞相與僕¶
<pb:KR4d0493_SBCK_010-9b>¶
曽大父友善蜀廣相望&KR0010;常遣一介通問今講學論政諸書¶
尺尚在篋笥大父甞取其&KR0057;要者刻先集中所謂滄江先生¶
集者也李公風裁無愧崔公盖甞想其遺風而歎其不可復¶
見今先生舉二公以砥礪信仲信仲亦知先生之望其門人¶
者良厚不薄也耶今爲禄仕者苟干禄以爲貧亦復何議哉¶
而爲貧之意多遂至於無所顧忌不復知有風節爲士君子¶
之常行此天理之所由斁而人心之所由壞也不然師弟子¶
之間豈不能汎引古人賢者爲之祝規哉而獨及崔李二者¶
吾故曰良厚不薄也¶
　　　　䟦魯&KR0021;酒試諸生聮句¶
丗祖皇帝肇建國學教胄子取成材用之有至輔相文治日¶
殷學者日衆而取士之制宻矣古者論造士之秀者升之曰¶
進士論進士之賢者而告于王斯官之爵之今殆放此某昔¶
<pb:KR4d0493_SBCK_010-10a>¶
甞承乏典樂會¶
先皇帝開奎章閣引某侍書左右未及論俊選以聞而集賢¶
魯先生實來一&KR0010;之間凡七十一試而淹滯之士畢出公論¶
韙之乃與其寮寀賡歌以樂其事何其盛哉先生將以其詩¶
刻石堂上使之來求識之故爲序録干左¶
　　　　題湯東澗與張文子手帖¶
湯文清公清節雅望超卓當時風裁所厲庸汎者無所容乎¶
其前今觀其與故人張君文子書期之以科名申之以繾綣¶
何其忠厚委曲也此聖人德容所以有恂恂侃侃之異學士¶
君子所當觀感慕效者歟¶
　　　　題宋諸陵畫象後¶
昔者君子之觀於先王也盖曰見其禮而知其政聞其樂而¶
知其德動作威儀之則庶幾如將見之至順辛未今　天子¶
<pb:KR4d0493_SBCK_010-10b>¶
有詔史館修宋史其行事固可考見袐閣畫象具存雖與此¶
或少異猶足以得其彷彿執筆者尚想象而求之乎¶
　　　　題閬州陳彦和致樂堂記¶
某甞觀於陳氏丗家昔康靖公守荆南時馮夫人誨之曰汝¶
父訓汝以忠孝俾輔國家不務仁政善化則非先君之意也¶
今彦和身歴清要所以樂其親者豈待外求哉馮夫人家訓¶
故在也¶
　　　　題陳産和魁星圖¶
天官書北斗平旦建者魁魁枕參首第一星也斗之大者曰¶
魁象物以爲名云耳又曰斗魁戴匡六星曰文昌宫然則陳¶
氏魁星之祥非止爲進士第一亦輔相之占耶¶
　　　　題&KR0051;陽羅氏族譜圗¶
昔者吾蜀文獻之懿故家大族子孫之盛自唐歴五季至宋¶
<pb:KR4d0493_SBCK_010-11a>¶
大者著國史次者州郡有載記士大夫有文章可傳有見聞¶
可徵所謂貴重氏族推次甲乙皆有定品雖貴且富非此族¶
也不通婚姻盖猶有九品中正遺風譜牒之舊法不獨眉俗¶
爲然也百十年來比及沐浴皇元之聖澤其傷殘轉徙千百¶
無一二矣今天下益以治平學士大夫稍稍求遺軼於故老¶
㝷金石之&KR0009;於荆榛丘隴之間而荒煙野燒不可復知者何¶
可勝數有能追㝷上丗之傳至於八九丗又有祖父文墨之¶
叙傳若&KR0051;陽羅氏者豈易得哉故雖小有闕軼參錯亦其&KR0020;¶
然也羅氏之仲允中以教授辟儀曹史且還就蜀省幕府持¶
此卷來因爲題而歸之三嵎虞某題¶
　　　　題咬住學士孝友卷¶
京城之巽隅自門入循城少西有桓楹在道北表之曰蒙古¶
氏咬住孝義之門毎過而式之求見其人不可得也他日有¶
<pb:KR4d0493_SBCK_010-11b>¶
事於太廟予與執籩豆見宮室之美而嘆焉或告之曰昔¶
英宗皇帝之廣宗廟而大之也使人求楩楠䂊章之材於江¶
南事嚴衆莫敢當咬住氏受命以行以便宜從事民商不病¶
而工師告充朝廷服其智决則植表之家也奉　詔脩經丗¶
大典得懷慶路之書曰郡甞有蝗大至守臣咬住出郡百餘¶
里禱於古蜡神之祠一夕大雨蝗盡去問之則又植表之人¶
也故予願見而不可得而咬住氏奉　詔建寺集慶還拜侍¶
讀入翰&KR0080;得爲同官其孝義之事巳見國子&KR0021;酒魯公所&KR0274;¶
予又書此二事以記之孝於親者固可上貽於國下及於民¶
也歟¶
　　　　書蕭氏官誥後¶
故宋在東都時先儒有建議欲取四方賢士教之京師學成¶
則以分教天下州郡此王者一道德同風俗之法也蕭仝所¶
<pb:KR4d0493_SBCK_010-12a>¶
藏其大父從事君&KR0024;太學生辰州教授&KR0028;陞從事三綾告重¶
有感焉從事以太學高第同黄甲恩例乃僅爲州學教授是¶
往時先儒之言固巳行之矣我國家急於用賢舉進士及自¶
學舎入官者即授之以政有民人之&KR0009;焉爲教官者皆其餘¶
材耳夫政教相須其及民一也政速而教遟政淺而教深唯¶
其用之如何耳三告自寳慶至寳祐年亦多矣而蕭君方小¶
改得爲令録昔者老材而用之爲民物慮者深矣仝通暢善¶
學甚宜於時仕於京師且乆其有以發先丗之遺德矣乎¶
　　　　書仁本堂記後¶
呉養元作堂於家而養親焉其兄集賢待制養浩氏題之曰¶
仁本而自爲記盖取有子之言孝弟也者其爲仁之本歟之¶
語朂其弟以愛親敬兄者也夫所謂仁本者其義大矣吾聞¶
諸先儒之說曰孝弟是仁中之一事也自性而言仁其本也¶
<pb:KR4d0493_SBCK_010-12b>¶
孝弟之所從出也而行仁者當自孝弟始然則謂孝弟者仁¶
之本則不可謂孝弟行仁之本則可故曰爲仁猶行仁也養¶
浩告其弟以孝弟直以仁本言之以爲記而不及於爲仁之¶
說者政所謂引而不發欲其弟之躍如於斯也夫吾又聞之¶
先儒甞以事親之事而喻事天之道焉盖事親之事盡則事¶
天之道盡事天事親無二事也事天之道盡而謂之非仁可¶
乎吾故曰何其取義之大也今石居先生高年厚德以集賢¶
之貴封爲&KR0022;君爵第四等自其郷論之古之所謂父師者歟¶
養浩以文學顯名于朝而又望其弟者如此盖堆原其所自¶
本而有感焉以爲此記養元其勉之¶
　　　　䟦晦菴與蔡季通書¶
文公先生之於蔡季通氏情義均骨肉學問則師友其事蹟¶
見諸當時講明傳乎後丗炳如也其大者如河圖洪範之說¶
<pb:KR4d0493_SBCK_010-13a>¶
太極經丗之㫖所以輔益於朱子者不少名物若律歴支餘¶
若相地亦非淺學後生所盡知也此帖於出處隨時之義藹¶
然情至猶可想見盖成德君子造次所發無一豪無可徵者¶
如此¶
　　　　題義士卷¶
施必有報感應之恒理也施不求報者君子之善用其心者也¶
國家視民如傷飢而有能食之者則官之所以報施也出有¶
餘以&KR0071;不足而不以責報爲心非君子長者其能若是乎有¶
餘不足皆天命也不足者無可如何在君子則固節而巳耳¶
天使之有餘而不自私推以及人固天之道也華氏其知之¶
矣夫國家報施以官亦天命也今不求諸人爵而求諸天其¶
報足以稱施又何疑焉¶
　　　　䟦謝太&KR0019;中郎帖¶
<pb:KR4d0493_SBCK_010-13b>¶
右謝太傅書一十六字申屠子迪家藏也子迪言宋亡時府¶
庫悉官取北來書盡爲兵士剔取犀玉標軸文字委藉泥土¶
間其先君忍齋御史偶得諸棄遺中信知神物護持耶昔王¶
子敬每作佳書以遺太傅太傅輙題其後還之敬甚懊恨盖¶
大傅是右軍軰行也襄陽米芾所謂寳&KR0051;齋者政爲謝公書¶
在也某&KR0023;觀中秘甚多乃不曽見太傅書當是遺軼如此者¶
尚多也紹興中中原舊收法書名畫往往復購之精鑒&KR0057;當¶
&KR0083;墨印識一一可據子迪善寳之¶
　　　　䟦紹興三年召故叅知政事歐陽脩之孫丗興赴¶
　　　　都堂審察省劄¶
大梁之社稷丘虚矣故家流風民之望也况斯文之傳&KR0057;有¶
以係士大夫之心也夫¶
　　　　題申屠子邁&KR0030;馬圖¶
<pb:KR4d0493_SBCK_010-14a>¶
徐容齋先生題子邁十八時所&KR0030;馬其言忠厚而嚴正得前¶
軰之體呉興之言㣲婉苟用其言致力於讀書而有得焉則¶
自然不暇於逐末矣清河之言正而毅筆墨之間猶足見其¶
掀髯之氣而皆不可復見矣俯仰可勝&KR0099;然子迪以其先兄¶
手筆甚寳藏之藹然孝弟之意故可與諸老之言並傳子孫¶
也¶
　　　題朶來學士所藏御書後¶
天暦二年九月十二日　手詔一百五字申嚴夜啓門禁之¶
事　先皇帝至自上都次清河幄殿御書今侍書學士臣朶¶
來時以中書左司郎中充承制學士受　詔命將作院織錦¶
成文以宣諭兩都禁衛者也欽惟　先皇帝天縱睿聖人文¶
宣昭　制詔所頒臨定詳審親御翰墨端重方嚴所謂歴代¶
寳之以爲大訓者也　先皇帝上賔之明年閏三月臣朶來¶
<pb:KR4d0493_SBCK_010-14b>¶
出此詔本俾臣集識之臣等追懷恩遇不勝感泣之至¶
　　　　抄録御書¶
皇帝聖㫖¶
　大都上都守把城門圍&KR0043;軍官軍人毎八刺哈赤毎根底¶
　自今巳始夜遇緊急事情開門出入差官將帶夜行象牙¶
　圎牌織字¶
聖㫖門圍官貟詳驗端實方許開門出雖有夜行象牙圎牌¶
　如無織字¶
聖旨不以是何官貟人等並不許輙開城門縱令出入違之¶
　處死¶
　　　　題御書奎章閣記後¶
御書奎章閣記&KR0004;刻石&KR0041;賜摹本者甚少應賜者閣學士畫¶
㫖具成案然後持詣搨前申稟而後予之盖愼重之至此一¶
<pb:KR4d0493_SBCK_010-15a>¶
卷今侍書學士臣朶來以僉書樞宻院事充承制學士時所¶
&KR0013;受者也¶
　　　　題蕭氏家丗事狀¶
鶴野蕭君從道自其曽大父事¶
太祖皇帝攻城野戰以多功著名爲大將以其兵留鎮西州¶
四丗矣至從道又有孝行文學丗其官又二十年天暦&KR0004;以¶
使司在　京師是年秋九月¶
天子登極改元之詔下而&KR0051;兾関陜疑沮反側遣使或怇怯¶
退巽從道&KR0099;然受命往諭閑暇如平時以兵來郷者從道能¶
率先吏士討拒逆而填安無&KR0499;之民六詔安阜生養最乆一¶
旦爲亂致煩重兵數年　天子再下明詔諭之乃定方兵行¶
從道以使事冐險出入其間外宣德意　得其情狀以聞厥¶
績茂矣幕府上功文法持平進秩三品與所居官等從道材¶
<pb:KR4d0493_SBCK_010-15b>¶
略如此行見用矣充城先生所爲從道事實與簡冊有関先¶
生吾蜀耆舊所謂儒林&KR0021;酒者也其言不厭質事不厭詳者¶
避文勝之史也某備貟執筆之末敢不録而識之以待至順¶
癸酉閏三月甲寅虞某書¶
　　　　題蕭從道平雲南詩卷後¶
粤若稽古帝舜惟時有苗弗率禹徂征而猶逆命也乃誕敷¶
文德舞千羽於兩階而苗格焉天暦建元以來雲南乆安之¶
境乃以弗率聞　天子仁聖旣以親王重兵臨之相臣大將¶
各奏厥功又以　明詔開示更新活全之意卒以按堵蕭大¶
夫以丗將使軍中及成功也乃以頌奏可謂有文事者哉¶
　　　　題米南宫墨蹟¶
米南宫書神氣飛揚筋骨雄毅而&KR0051;魏法度自整然也漢人¶
只知程不識用兵紀侓精嚴不知李廣之無斥&KR0049;爲合作也¶
<pb:KR4d0493_SBCK_010-16a>¶
　　　　題黄山谷墨迹¶
山谷先生孝友純至常於翰墨見之所謂諸弟孝友徇徇薰¶
陶使然又曰性行頗調柔所以望其族人昆弟者何其忠厚¶
也¶
　　　　題宋高宗書便面¶
前代端午賜扇内廷戚畹至於館閣皆有之此諼草詩當時¶
已亡其盡徒存扇背者尔然戒殢酒祝以忘憂豈黄髪爲期¶
之意乎¶
道園學古録卷之十¶
<pb:KR4d0493_SBCK_010-16b>¶
