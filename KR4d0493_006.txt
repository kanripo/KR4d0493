# -*- mode: mandoku-view -*-
#+TITLE: 道園學古錄
#+DATE: 2015-09-23 10:26:36
#+PROPERTY: LASTPB  <md:KR4d0493_SBCK_005-1a>
#+PROPERTY: JUAN 6

<md:KR4d0493_SBCK_005-26a>¶
<md:KR4d0493_SBCK_006-1a>¶
<pb:KR4d0493_WYG_006-1a>
欽定四庫全書
　道園學古録卷六
　　　　　¶　　　　　　　　元　虞集　撰
　序¶
　　國子監後圃賞梨花樂府序¶
至大庚戌之仲春大成殿登歌樂成時雨適至我司業
先生¶樂雅樂之復古顧甘澤之及時於是乎賦喜雨之
詩推本歸¶功於成均之和廼三月辛巳國子監後圃梨
<pb:KR4d0493_WYG_006-1b>
花盛開先生率¶僚吏席林臺之上尊有醴盤有蔬肴胾
雜陳勸酬交錯飲且¶半命能琴者作古操一闋禽鳥翔
舞雲風低迴先生於是歌¶木蘭之引以寓斯文之至樂
而泳聖澤之無窮也明日僚友¶酌酒而賡之又明日諸
生之長酌酒而賡之氣和辭暢洋洋¶乎盛哉虞某起言
曰古之教者必以樂故感其心也深而成¶其徳也易命
大夫者猶與之登髙賦詩而觀其能否兹事不<md:KR4d0493_SBCK_006-1b>¶聞乆矣
今吾師友僚佐乃得以講誦之暇從容詠歌庶幾乎¶樂
<pb:KR4d0493_WYG_006-2a>
而不淫者亦成均之義也命弟子緝録為卷以貽諸好
事¶可覽觀焉謹序¶
　　贈何明之序¶
中山何君以醫道行乎京師求視病發藥者足相踵於
門旦¶暮不絶何君嘗以病緩急為先後不徇貴富不棄
貧賤與藥¶當病不計其貲之髙下故人多趨之衣服幣
帛貨具至於車¶馬之餽常常而至君亦不甚經意也國
子伴讀李生病寒熱¶日且久不解衆謀可以起其疾者
<pb:KR4d0493_WYG_006-2b>
咸推君焉於是得何君治¶如法良愈生同舍為倒槖中
餘貲以謝君曰子去家逺姑俟¶他日及生歸復來又致
所以謝則又却之曰書生無為事此¶生思所以荅何君
者來請叙其事求歌詩於名筆以道之嗟¶夫名與實對
義與利反今何君之為醫也不區區於一簮之<md:KR4d0493_SBCK_006-2a>¶獲而以
活人為心其度越等儕逺矣誠有其實雖無文字之¶傳
猶將見稱於當世况君子知其實而樂道其事者乎吾
知¶何君之道章矣
<pb:KR4d0493_WYG_006-3a>
　　李仲淵詩稿序¶
集賢直學士李君仲淵自録其五言詩而題之宗雅觀
其製¶名則其所以自喻者可得而知矣五言之道近世
幾絶數十¶年來人稱涿郡盧公故仲淵自序亦属意盧
公然仲淵來朝¶廷為學士而盧公去世已久獨呉興趙
公深知之至以為上¶接蘇州呉興博古通藝精詣入神
兼古人之能事者多矣而¶獨常吟諷其詩毎欲以詩人
自稱而天下亦信其誠有不可¶及者廼獨推公若此信
<pb:KR4d0493_WYG_006-3b>
知言哉某嘗以為世道有升降風氣¶有盛衰而文采隨
之其辭平和而意深長者大抵皆盛世之¶音也其不然
者則其人有大過人而不係於時者也善夫袁<md:KR4d0493_SBCK_006-2b>¶伯長甫
之言曰雅頌者朝廷之間公卿大夫之言也某聞之¶矣
君子之徳風也小人之徳草也草上之風必偃觀宗雅
者¶可以觀徳於當世矣夫¶
　　本徳齋送别進士周東揚赴零陵縣丞詩序¶
至治辛酉富州周君東揚登進士第授零陵丞十月將
<pb:KR4d0493_WYG_006-4a>
之官¶其州人熊君昶之尉崇仁實子寓邑也為之
言曰君之行送¶之者歌詩凡數百篇天慵熊先生
序之又百餘篇曰本德齋¶詩者州人之嘗從君者
所賦也屬某序之夫門人弟子之於¶其師也聞其
議論觀其容色而習其傳授也久矣其未見者¶施
之涖官臨民者也今又將親見之則其期望視則
者宜其¶異於他人哉别為卷而表之宜矣某聞之
延祐初天子慨¶然思見儒者之治命執政講求取
<pb:KR4d0493_WYG_006-4b>
士之法執政者退而與廷¶臣議焉曰唐宋科舉之
制先朝議論常及之蓋周人鄉舉里<md:KR4d0493_SBCK_006-3a>¶選之遺也以
為可盡得天下之士乎固不敢必以為不足以得¶
天下之士乎則昔之大賢君子胥此焉出其弊者
尚文之過¶也今為是舉者本之德行以觀其素求
之經學以觀其實博¶之以文藝以觀其華䇿之以
政事以觀其用通此其庻幾矣¶而或者以為此四
者自古之人據其一已足名世今欲兼之¶不亦難
<pb:KR4d0493_WYG_006-5a>
乎是不知本出一原體用無二致也於是天子特¶
出睿見獨斷而行之其宵旰望之之志深矣縉紳
先生之言¶曰吾黨之士何以報上哉蓋企而望之
伏而歎焉庻乎其有¶以當上意矣初君與予弟仲
常同舉進士而有司竟失君於¶乎上下之屬望豈
不欲少見善治善教於天下哉夫世之言¶官者大
扺各極其才智之所能至耳未有出於學者也今¶
朝廷之初議若此宜必有豪傑之士自此出矣然
<pb:KR4d0493_WYG_006-5b>
而進士之¶見用為吏者或忌之或容之且以積歲
月進分寸者視進士<md:KR4d0493_SBCK_006-3b>¶一日之易常情固不能無忌
或曰是儒者新進宜於吏治有¶所不知姑容之姑
容之夫忌者未必非進德之礪而君子安¶有受容
於人而莫之恥乎顧方屈曲睢盱以效夫常人之
所¶能而未能也畧不少見儒者之效則亦豈所望
者哉雖然此¶衆人之言云爾殆未足以知君子之
所為也本德齋詩者師¶友相與之言在焉予故得
<pb:KR4d0493_WYG_006-6a>
極其説不自知其言之過也君子¶亦亮之否乎零
陵永附城也昔我先大父開國府君嘗守永¶今六
十餘年矣豈無父老之子孫猶識其遺治者哉而
山石¶之間登覽題詠之蹟尚多有之周君佐理之
暇時出游以自¶適或有見焉願歸以告某也¶
　　安敬仲文集序¶
黙庵集者詩文凡若干篇槀城安君敬仲之所作
其門人趙¶郡蘇天爵之所緝錄者也既繕冩乃來
<pb:KR4d0493_WYG_006-6b>
告曰昔容城劉靜修<md:KR4d0493_SBCK_006-4a>¶先生得朱子之書於江南因
以之遡乎周程吕張之傳以求¶達夫論語大學中庸
孟子之説古所謂聞而知之者此其人¶與聞其風而
慕焉者敬仲也與靜修之居間數百里耳然而¶未嘗
見焉徒因其門人烏叔備承問其説以為學則是敬
仲¶之於靜修蓋亦聞而知之者乎願序而傳焉嗟乎
知之為知¶有未易一槩言者聖賢之道大矣世多豪
傑能因其才識之¶所至而知其所及者其人豈易得哉
<pb:KR4d0493_WYG_006-7a>
昔者天下方一朔南㑹¶同縉紳先生固有得朱子之書
而尊信表章之者今其言衣¶被四海家藏而人道之其
功固不細矣而静脩之言曰老氏¶者以術欺世而自免
者也隂用其説者莫不以一身之利害¶而節量天下之
休戚其終必至於誤國而害民然而特立於¶萬物之表
而不受其責焉而自以孔孟之時義程朱之名理¶自居
而人莫知奪之也觀其考察於異端幾微之辨其精如<md:KR4d0493_SBCK_006-4b>¶此則其下視一世之茍且汙濁者不啻蠛蠓之細犬彘
<pb:KR4d0493_WYG_006-7b>
之穢¶豈不信然敬仲氏終身師慕之則其所見何可量
哉然静脩¶門人嘗有與予同為國學官者從問其師説
不予告也退而¶求諸其書見其告先聖文曰早因躁狂
若將有志中實脆屈¶未立已頽揆厥無成實由貪懦時
馳意去凛不自容顧念初¶心怳焉如失觀乎此言則静
脩道徳之所至可見矣噫吾道¶之大豈委靡不振鹵莽
依托者所可竊假於斯哉其必有振¶世之豪傑而後可
也以予觀于國朝混一之初北方之學¶者髙明堅勇孰
<pb:KR4d0493_WYG_006-8a>
有過於静脩者哉誠使天假之年遜志以優¶入不然使
得親炙朱子以極其變化充擴之妙則所以發揮¶斯文
者當不止是哉又嘗求敬仲於其書矣其告先聖文曰¶
追憶舊聞卒究前業洒掃應對謹行信言餘力學文窮
理盡¶性循循有序發軔聖途以存諸心以行諸已以及
於物以化<md:KR4d0493_SBCK_006-5a>¶於鄉然則敬仲得於朱子之端緒平實切宻
何可及也誠使¶得見静脩廓之以髙明厲之以奮發則
劉氏之學不既昌大¶於時矣乎惜乎静脩既不見朱子
<pb:KR4d0493_WYG_006-8b>
而敬仲又不獲親於静脩¶二君子者皆未中壽而卒豈
非天乎予與敬仲年相若也少¶則持未成之學以出及
粗聞用力之要而氣向衰凛然有不¶及之歎視敬仲之
蚤有譽於當世寧無慨然者乎若蘇生之¶拳拳於其師
之遺書如此益可見其取友之端矣是皆予之¶所敬畏
而感發者故題以為序¶
　　題尹先生壽詩序¶
君子有耆年而居其鄉者眡寒暖之節以適其體治甘
<pb:KR4d0493_WYG_006-9a>
㫖之¶具而備其養調其容色聲氣必循於禮以樂其心
志則其子¶孫共之矣居焉而莫敢並行焉而莫敢先則
其鄉人子弟能¶及之矣有容焉仰之以為表有言焉受
之以為教奉之而不<md:KR4d0493_SBCK_006-5b>¶敢忽敬之而不敢違温詔以問之
束帛以禮之則縣官有司¶能具之矣至若道其黄髮兒
齒之異詠其耆艾康强之美倡焉¶而酬之宣焉而收之
律吕之相和金玉之相應可以被之絃¶歌施之宴享于
以推天地至和之委于以贊國家涵煦之¶深于以明鄉
<pb:KR4d0493_WYG_006-9b>
里風俗之厚于以見徳齒久盛之美因以知時¶和嵗豐
庶物阜多人得備養則非賢人君子不能已吾於㑹¶川
尹先生伯仲之為壽也見之先生伯仲同年月日生延
祐¶己未之嵗皆八十矣正月一日其生之日也其子孫
族人昆¶弟姻戚鄉黨將以是日為酒饌合樂髙㑹以慶
之事聞京師¶大夫士之賢且仁者皆嘆而美之曰是豈
獨尹氏之福㑹川¶之榮乎盖聖上盛徳之所致而太平
之明徵也乃相與歌¶而詠之可傳而觀者如此嗚呼盛
<pb:KR4d0493_WYG_006-10a>
哉雖然今日地大物衆古¶所未有也徳厚仁溥歴代之
所莫及也然則海宇之内田里<md:KR4d0493_SBCK_006-6a>¶之間以八袠識其甲子
者豈止兩尹先生而已乎而詠歌若¶是其盛者何也昔
周之時有伯達伯适仲突仲忽叔夜叔夏¶季隨季騧者
傳以為其母四乳而八君子者生焉聖人嘆其¶生賢之
多也故頌言之而門人弟子識之夫盛氣之生物也¶觀
夫動植之類盖有並生而駢育者矣然或不能以兩大
或¶不能以兩久理固然矣一以名顯於昔一以夀著於
<pb:KR4d0493_WYG_006-10b>
今而其¶生也適皆以同乳見異不謂之異不可也以名
顯者見稱於¶聖人見錄於傳記以夀著者見之詠歌采
之史氏一時之雅¶不亦宜乎然而兩尹先生之生也天
也其夀也亦天也非人¶之所能為也而兩尹先生之敦
行孝義友愛敬讓子孫順焉¶鄉里化焉則其所以致此
者抑又有由矣尚論耆年盛徳者¶盍亦觀諸兩尹先生
可也先生之孫侍書王邸嘗與予游故¶為之序<md:KR4d0493_SBCK_006-6b>¶　　送李仲淵雲南亷訪使序
<pb:KR4d0493_WYG_006-11a>
延祐五年六月翰林直學士李公仲淵除雲南肅政亷
訪使十二月二十有八日乗驛騎五出國門西去明日
還書京師告諸執政臺閣侍從之臣文學之士常所從
游者曰區區萬里之行毎為諸公貴游平昔愛厚分當
言别盖難為别亦不忍别也請亮其慺慺之誠幸甚嗟
夫朝廷豈棄君於蠻夷哉雲南之域世祖皇帝親征而
服之者也土廣物衆幾比内地常以親王重臣鎮之五
六十年之間晏不敢動間或小不靖非惟其人性情則
<pb:KR4d0493_WYG_006-11b>
然亦有司亡狀失撫綏之故也且以其逺常不知其微
而慎之毎至於著而難也聖天子在御内外宴安寧輟
文儒於禁近不逺萬里持一節以往者將使其人知朝
廷不鄙夷之之意而凡仕於其地樂邊鄙之野陋頑鈍者
亦少見天子近臣之表儀文章有以歆羨而慕效也幾
微之㫖¶其亦出諸此乎然則君子之雅志本朝固不忍
一日逺之也¶誠知其意若是則何為是栖栖者歟某也
聞之古者君之遣¶使臣也則賦皇皇者華其辭曰詵詵
<pb:KR4d0493_WYG_006-12a>
征夫毎懷靡及及勞其¶來也則歌四牡其辭曰豈不懷
歸是用作歌夫雅者公卿大¶夫之言也敢請述光華之
意以遺之使下國之人知使者¶之來朝廷禮意有加於
古昔逮其歸也則又述其有功見¶知而陳之以備一代
之盛典不亦宜乎¶
　　魏氏請建鶴山書院序¶
集適呉臨卭魏氏之在呉者曰起謂某言曰欽惟延祐
制¶書周元公以次九君子者皆從祀先聖孔子之廟起
<pb:KR4d0493_WYG_006-12b>
讀而¶感焉昔我曽大父文靖公在先宋時轉運潼川嘗
拜疏于¶朝乞與周張二程錫爵定諡從祀廟學所定諡
今元純正誠<md:KR4d0493_SBCK_006-7a>¶是也豈意易代遭逢聖明從祀之典廼如
其志於百年之後¶是固天理之當然因時而見豈獨先
文靖一人之私也起所¶思念者先文靖之緒而亂離以
來其門生學¶者死亡已盡無能有所發明而起生晚而
力薄先世墜緒不¶絶如髮此所以朝夕兢懼如履春冰
而憑秋濤也昔文靖之¶歸臨卭即白鶴山築屋聚書㑹
<pb:KR4d0493_WYG_006-13a>
友講習四方謂之鶴山先生¶及謫居靖州七年從學者
益衆又為鶴山書院於靖在政¶府理宗親書扁賜之
今周程朱張之所經歴與其門人弟子¶及為是學者凡
有遺蹟皆立學官我先文靖奮起西南不後¶於諸君子
而未有専祠建學於今日者則我後之人無所肖¶似者
然也今臨卭故居莽為茂草而文靖之所存且亦無幾¶
文靖實葬于呉即呉而祠之不亦可乎起將告于有司
上請¶于朝以先人之居分藉在已者規以為鶴山書院
<pb:KR4d0493_WYG_006-13b>
請得與<md:KR4d0493_SBCK_006-7b>¶明師良友講求其所傳學子以為何如某對曰
朝廷文治¶日新大夫士非正學弗學也若子之志豈謂
豪傑之士將助¶成之朝廷有司固將韙之而天亦且相
之也昔我先大父¶利州府君親以丞相孫講學滄江之
上時則有若資中趙希¶光昱成都范文叔仲黼季才蓀
少才子長少約子該豫章李¶思永脩已延平張子真士
佺漢嘉薩仲章紱陵陽程叔達遇¶孫李㣲之心傳貫之
道傳唐安宋正仲德之漢嘉鄧元卿諫¶從相為師友而
<pb:KR4d0493_WYG_006-14a>
文靖公以髙科顯官亦來定交悉去記誦詞¶章之習切
劘相長以究極聖賢之㫖要吾蜀之士盡知伊洛¶之淵
源則我曽大父與文靖公實發揮之也我曽大父建學¶
簡州文靖公為之記曰所謂教者&KR0296;諸天地萬物之奥
而父¶子夫婦之常不能違也驗諸日用飲食之近而鬼
神隂陽之¶微不能外也近思反求精體熟玩期不失其
本心焉我曽大<md:KR4d0493_SBCK_006-8a>¶父曰子言即予言也其志同道合如此
子以霜降水涸之餘¶知脱落凡近俗習而歸求於此庶
<pb:KR4d0493_WYG_006-14b>
其志之有成也某雖不敏¶尚願誦所聞於父兄者以與
其子弟從事乎二家之家學幸¶名世之君子有以終教
之也¶
　　兩尹先生慶九十壽詩序¶
㑹川兩尹先生伯仲同以已亥嵗正月一日生至今泰
定丁¶卯皆九十矣而彊健聰明二翁如一其二季亦各
八十餘昆¶弟之子總九人諸孫十八人曽孫十數人家
庭之間慈孝愛¶敬藹如也丞相長史憕伯氏之孫也來
<pb:KR4d0493_WYG_006-15a>
語某曰昔翁之嵗八¶十也子嘗序其事以啟羣公之賦
詠當時榮之至今傳焉今¶兹又十稔矣起居飲食不减
於昔年朔旦之吉子孫親戚閭¶里舉酒為壽自州郡長
吏與大夫士之家居者父老㓜稚咸¶集莫不歆慕而頌
禱焉誠不可以無述子為我復為之可乎<md:KR4d0493_SBCK_006-8b>¶集曰昔之壽
朋見詠於詩人久矣其後或相與髙隱於深山¶之中而
精神風采足以聳動乎朝廷或名遂身退於既老¶之日
而盛徳雅望足以敦厚其風俗著在信史見乎詠歌以
<pb:KR4d0493_WYG_006-15b>
為一代之盛美者人人知之然而其人不必出於一家
其生¶未必同於一日則尹氏之異可不重紀乎且夫太
平之世物¶有盛而異焉者矣若嘉禾之同穎瑞木之連
枝世猶或喜傳¶而樂道之况尹氏之人瑞乎且夫和氣
之應而瑞嘉生焉人¶物固無以大相逺也然而草木之
偶見於年嵗之間者其可¶與生人之盛同日而語乎吾
嘗上遡二翁始生之年國家方¶得中原未數嵗也甲兵
未盡息呻吟未盡起也而渾厚純固¶之氣已潛復於摧
<pb:KR4d0493_WYG_006-16a>
傷零落之餘其見於人物之生者已有若¶二翁之盛身
受安樂共養以觀乎列聖百年之治平謂之¶偶然可乎
噫觀物者常因生人之盛而推考太平之始則必<md:KR4d0493_SBCK_006-9a>¶自斯
翁矣善頌者常自一家之善而推本聖代之昌亦必¶自
斯翁矣某也属書東觀敢不具錄乎¶
　　送富逺序¶
泰定乙丑秋南陽先生富珠哩公拜汴省郎中其子逺
自京¶師往省來徵言焉謹告之曰古今學者茍有志於
<pb:KR4d0493_WYG_006-16b>
斯文則必¶贏糧治笈違親戚去鄉井求明師而從之道
途不敢計逺近¶歳月不敢論久速期於業成而後已猶
有遇不遇之不可必¶焉盖亦勞且難矣今吾子之嚴君
天下之碩師也講明問辨¶不待出勤於外傅觀瞻傚則
不必近越乎户限何其幸與昔¶予與公並於成均也日
進諸生於一堂之上而誨之更互倡¶和以發明聖經賢
傳之指歸不極於至當不止也當是時豈¶惟學者有所
啟發雖以區區之不敏亦得其退過進不及之¶助焉然
<pb:KR4d0493_WYG_006-17a>
而不能久者天也吾是以知吾子之歸求而有餘也<md:KR4d0493_SBCK_006-9b>¶夫
識察於動容周旋之間考析於言語文字之表視則之
法¶也慎之於日用常行之微徵之以前言往行之實用
力之地¶也以是事親日求所未知未能而求必盡其職
分焉所以歸¶求者如此吾子勉之¶
　　呉張髙風圖序¶
泰定二年春翰林學士臨川先生呉公移疾假寓南城
天寳¶宫之别館宫中之人因為先生言其教之因起與
<pb:KR4d0493_WYG_006-17b>
今第九代¶掌教𤣥應張真人之制行堅白也先生曰世
乃有斯人耶乃¶盡出真人家世鄉里苦節髙行孝慈之
迹神明之異求先生¶為文先生言而天下後世信之未
嘗有不試之譽也獨於真¶人欣然命筆具道其所立之
難所至之峻也且有儆於時俗¶者焉他日病愈返乎史
館思真人之為人乗興巾車從以門¶生兒子即天寳而
見焉及門童子辭曰真人深居至静自中<md:KR4d0493_SBCK_006-10a>¶朝貴人大官
至者未嘗敢以報先生勿訝也先生顧謂從者¶曰是其
<pb:KR4d0493_WYG_006-18a>
人視走髙門縣薄唯恐失一夫者有間矣即命迴車¶盖
不唯不以為忤而更歎重其不可及自是夏多雨潦規
再¶往未能也而真人曰秋氣且清吾不可不往謁呉先
生因著¶芒屩戴臺笠䇿木杖布褐短才至膝從弟子一
人服亦如之¶步至國史院門上馬石上踞坐弟子告閽
人曰真大道張真¶人上謁呉學士閽人相顧嘻曰他日
見真人者至容服不若¶是疑不為通而先生方脩實録
與同官坐堂上不知也先生¶之子偶出門見而識之進
<pb:KR4d0493_WYG_006-18b>
問真人何來真人曰呉學士子耶¶以杖畫地作誠字示
之曰還語若翁吾來報謁先生聞之亟¶出見真人去矣
獨地上字畫在耳咨嗟久之使追及於麗正¶門南三里
所長歌徐行音韻清暢上出林表追者不敢致辭¶而返
好事者髙二公之風畫為圖以傳觀而托僕叙其事如<md:KR4d0493_SBCK_006-10b>¶此或曰昔孟子與南華翁生並世而未嘗相見二子之
書具¶在莊氏之辯莫或嬰其鋒者惜乎其不見孟子也
今呉張實¶相知又相求而卒不相遇遂無一言可以發
<pb:KR4d0493_WYG_006-19a>
其緼者其何以¶一道徳乎僕曰觀其風致而思過半矣
何言之待乎子必以¶其言求之乎僕試論其行矣君子
之學以不欺為要有志於¶慎獨者果能堅制峻卓如真
人之道行者乎呉先生盖累千¶百言刻之金石可考也
真人畫地之字盖子思孟子之言也¶有能因此而真知
歸求者則真人之一字不為少也吾又聞¶真人系出横
渠其精思力踐殆有自耶則又有僕不能知者¶
　　送翰林編脩王在中奉祠西嶽序
<pb:KR4d0493_WYG_006-19b>
國史王君在中之奉祠西山川也同館之士為賦詩以
餞之¶多道祈年之事者侍講曹公序之曰古者天子有
事四岳盖¶考制度一風俗焉望秩其一也今嵗遣使禮
祠脩時事必曰<md:KR4d0493_SBCK_006-12a>¶祈也將神明可以干福乎或者疑二説
之同異而問諸某某曰皆是也史館諸君子誠見皇上
處太平之盛據中和之㑹然猶宵衣旰食思致斯民不
忍一夫不獲被其澤者是以四方水旱之沴有司不敢
伏宰相不敢忽也必以聞而拯之此所以偏舉於祈年
<pb:KR4d0493_WYG_006-20a>
也盖仁之事也曹公嘗位大宗伯為朝廷大儒老臣深
練治道知夫竒衺之萌乗上意所鄉矯誣禳禬之方紛
然日至以蠧財而熒聽殆不勝言故深憂之而為是端
本之言者智之事也思兼仁智之説其使者之道已乎
夫祠使之遣自中統至元以來五六十年矣民間習聞
之方獻嵗發春吏民必盻盻然望之曰天子之使其將
至乎庶幾有以撫吾人也祠事畢使者宜止車褰帷慰
問父老以宣上徳意而察其隱微鬱塞以待顧問之萬
<pb:KR4d0493_WYG_006-20b>
一豈非其事乎且并雍之境素以勤儉善年而比以歉
告有不忍聞者凡所以佐吾民之術而上之人容有未
盡知者可咨詢而得¶之乎吾蜀以罹兵之久山谷故郡
縣之地多閒田敏蓺四方¶之民趨而至者以萬萬計宜
及此時節制均定以輯撫之使¶善良有所養而强黠有
有所檢以為他日之慮久逺之計亦有¶説乎凡此之類
皆仁智兼盡之意也不然一乘之使誰不可¶行而有待於
在中又有徵於曹公與諸君子之言乎
<pb:KR4d0493_WYG_006-21a>
　　孔林廟學新設管勾蕳西碧之任詩序¶
昔者禮樂之器魯蓋備有之是以聖人於老耼有問焉
於師¶襄有問焉始仕於魯而與祭於廟也又毎事問焉
當是時雖¶曰禮壞樂崩而有官守者尚執其蓺事而不
敢廢也故曽子¶曰籩豆之事則有司存焉明器物事為
之有可徵也去古益¶逺雖有司之末亦亡絶無餘矣而
猶欲以為非君子之所重¶可乎成均嘗設管勾主廟學
禮器祭衣之属致和之元孔林<md:KR4d0493_SBCK_006-12b>¶亦放而設是以吾蕳君
<pb:KR4d0493_WYG_006-21b>
始為之君子善官守之復古而選擇¶之得人也多賦詩
遺之而求予序焉乃為之言曰嗚呼聖帝¶明王之制作
猶可見於今者則吾夫子之所删定贊述而存¶者而所
謂器物事為者亦其具也前三十年導江張達善氏¶嘗
為孔林之師固嘗發明斯道之大以廸其人矣所謂器
物¶事為者初不廢也今蕳君往治其有司之事尚善其
職守則¶君子又將因夫器物事為之存者而徵焉道固
不外是也或¶因本而及末或即粗而得精沿遡並行不
<pb:KR4d0493_WYG_006-22a>
悖不亦可乎張先¶生吾蜀人某外祖氏之門人也蕳亦
吾蜀人故得盡吾言焉¶而非私也¶
　　隴右王汪氏世家勲徳録序¶
國家龍興朔漠威行萬方金源日蹙吏士守者或降或
死且¶盡不能成軍山東西之間豪傑並起據保城壁大
抵非金署<md:KR4d0493_SBCK_006-13a>¶置之舊隴右鞏昌汪氏據髙制逺統郡縣數
十勝兵數萬號¶曰便宜都總帥柵石門為金守者三世
及我兵攻鞏昌則金¶亡已三世矣汪氏猶不忍降其士
<pb:KR4d0493_WYG_006-22b>
大夫皆曰君死國亡民將¶安歸乃縞素為金發喪登陴
哭三日因皇子奎騰以自歸¶太宗皇帝察其誠仍以為
便宜都總帥鎮故地取蜀之役資¶糧甲兵之賦終始畢
給功多之紀他將鮮儷焉此諱世顯者¶所以封隴右王
也王有子八人孫十有九人多居將相官封¶公者已八人
傳五世兄弟子孫百八十餘人總軍鞏昌者既¶世其職
餘多大官尤顯者今御史中丞壽昌也其兄成都萬¶户
嗣昌曰世荷國恩功業在盟府褒䘏有制詔世次具譜
<pb:KR4d0493_WYG_006-23a>
牒行事嵗月則先塋家廟之碑文在請輯錄刻模以傳
於世¶諗諸太史太史虞集曰予觀于功臣之家以世業
顯榮者固¶多得統其軍世守其地者惟汪氏或曰道家
忌三世為將汪<md:KR4d0493_SBCK_006-13b>¶氏之徳必有大過人者其言信歟予固
以為汪氏先人事故¶主無憾見信國家非他人所得而
及也歟¶
　　送祠天妃兩使者序¶
世祖皇帝嵗運江南粟以實京師漕渠孔艱呉人有獻
<pb:KR4d0493_WYG_006-23b>
策航¶海道便以疾久之人益得善道于今五十年運積
至數百萬¶石以為常京師官府衆多吏民游食者至不
可筭數而食有¶餘賈常平者海運之力也天厯二年漕
吏或自用不聽舟師¶言趨發違風信舟出洋已有告敗
者及達京師㑹不至者蓋¶七十萬天子憫之復溺者家
至載之明詔廷臣恐懼思¶所以荅上意或曰有神曰天
妃廟食海上舟師委輸吏必¶禱焉有竒應將祀事有弗
䖍者與宜往祠有勑翰林直學士¶布尼雅錫哩蓺文太監
<pb:KR4d0493_WYG_006-24a>
宋本其行嗚呼二公能導上意致誠¶敬已事而竣周覽
其形勢風俗而觀其政治之得失亦有可<md:KR4d0493_SBCK_006-14a>¶言者乎往年
某嘗適呉見大吏發海運問諸呉人則有告者¶曰富家
大舟受粟多得傭直甚厚半實以私貨取利尤夥器¶壯
而人敏常善達有不願者若中産之家輒賄吏求免宛轉¶
期迫輒執畸貧而使之舟惡吏人朘其傭直工徒用器
食卒¶取具授粟必在險逺又不得善粟其舟出輒敗盖
其罪有所¶在矣今日之事此其一端乎近嵗大農以乏
<pb:KR4d0493_WYG_006-24b>
用告㑹議廷中¶各陳裕財之説有獻議曰國家方取江
南用兵資糧悉出¶於中原而民力不至乏絶及盡得宋
地貢賦與凡貨財之供¶日輸月運無有窮已而國計弗
裕者上不節用而下多惰農¶故也且京師之東萑葦之
澤濱海而南者廣袤相乗可千數¶百里潮淤肥沃實甚
宜稻用浙閩隄圩之法則皆良田也宜¶使清彊有智術
之吏稍寛假之量給牛種農具召募耕者而¶素部分之
期成功而後税因重其吏秩以為之長又可收游<md:KR4d0493_SBCK_006-14b>¶惰弭
<pb:KR4d0493_WYG_006-25a>
盜賊而彊實畿甸之東鄙如此則其便宜又不止如海¶
運者奈何獨使東南之人竭力以耕盡地而取而使之
嵗蹈¶不測之淵於無窮乎時宰以為迂而止宋公家京
師既首廷¶對未嘗一日去朝廷歴丞相御史府為名法
從㕘預國事¶而學士嘗以使指出南詔西南降蠻夷部
落所謂大小徹里¶者方數千里引其酋長入見才與其
從者數十人俱無一兵¶一財之費二公之重且賢如此
㫖意其有所在乎不然禱祠¶之官豈無其人而以属之
<pb:KR4d0493_WYG_006-25b>
二公乎故同朝皆為之賦詩而某¶為之序¶
　　詔使禱雨詩序¶
陜右比嵗以旱饑告縣官出粟與財省賦已責以賑之
而不¶能捄力田者布種於土而暵燥弗生貨幣並竭商
賈去嵗¶國家有大正於逋誖宿愾守者迷去效之宜神
怒人怨天不<md:KR4d0493_SBCK_006-15a>¶悔禍及計窮歸服而吾民之病日深矣居
者瘠殍行者道殣¶存者十二三天子為選大吏治行省
臺出大農之帑鉅萬¶者數而雨終不降人無生意於是
<pb:KR4d0493_WYG_006-26a>
行省臺之臣使人入告于¶朝曰天子幸念疲甿使臣等
奉宣徳意既竭駑鈍靡神¶不舉而靈貺弗臻意者天子
使専使持玉幣以禮其山川¶庶有濟乎宰相即日以聞
天子愀然以興曰孰能稱朕使¶者於是翰林直學士布
延實哩以誠慤精敏將命直指乃四¶月己亥受㫖幄殿
隂雲低回肸蠁孔邇學士乃召驛傳謹¶齋戒不留宿于
家乙卯祀西嶽五月丁巳朔雲電雷雨大作¶辛酉與行
省臺臣共禱于城中之羣祀壬戌與左丞額琳沁¶禱於
<pb:KR4d0493_WYG_006-26b>
太一元君廟即大雨其日又詣髙山太白峽靈湫廟湫¶
在絶頂峽隘石險炎暍喘汗牽掖僅至親致上命下即
祠¶宫幾數十里祠故唐作積蕪不治墻毁瓦墮妥歆無
所祠者<md:KR4d0493_SBCK_006-15b>¶俟命門下上無庇盖跼&KR1074;中夜並見雲興于湫
頃而滃合明¶日又禱大澍連日於是東自陜州西至鳳
翔南達興元北暨¶鞏昌皆來告足甲戌至鳳翔與憲使
郡守祀於雅爾滿神之¶廟雅爾滿者髙昌部大山有神
髙昌人留關中者移祀於此¶云既祠又雨丁丑祀西鎮
<pb:KR4d0493_WYG_006-27a>
之呉嶽亦雨竣事乃還而隴陜之¶間田苗浡興𤓰蔓有
實稍有廬處而守者下車詢咨則曰宿¶種在土得雨始
萌壅埴日滋是以怒長苗秀且實而𤓰瓞可¶食矣由是
疾疫頓愈而流移未逺者漸克來歸七月辛酉復¶命于
上都行省臺各遣使入奏如其言而學士以其副致國¶
史予得而觀焉嗚呼天豈不念斯民哉彼旱饑至於斯
極者¶誰實為之聖神一念之發使者將命之謹而效應
如此¶逆順誠偽之辨可不察乎故備書之與吾黨之士
<pb:KR4d0493_WYG_006-27b>
詠歌焉¶
　　國子監學題名序<md:KR4d0493_SBCK_006-16a>¶世祖皇帝至元二十四年置國子監學以孔子之道教
近侍¶國人子弟公卿大夫士之子俊秀之士其書易詩
春秋禮記¶論語大學中庸孟子其説則周程張朱氏之
傳也監有祭酒¶一人比立監先置此官許文正公衡首
為之司業二人監丞¶一人後又置典簿一人治文書金
榖學有博士二人助教二¶人後増置六人其下設正二
<pb:KR4d0493_WYG_006-28a>
人錄二人司樂一人典籍二人¶管勾一人以髙第弟子
充秩滿則官之弟子員今五百六十¶人天厯二年始克
追考祭酒至助教姓名嵗月刻石來者尚¶繼之禆後有
所徵三月甲子序¶
　　送江西行省全平章詩序¶
詩不云乎顒顒卬卬如圭如璋令聞令望豈弟君子四
方為¶綱何其善言君子乎鳳凰麒麟非所以資服乗也
醴泉朱草¶非所以適飢渴也然而一日至焉山川為之
<pb:KR4d0493_WYG_006-28b>
春涵草木為之<md:KR4d0493_SBCK_006-16b>¶玉潤蓋天生神物禀乎冲和之至自然
有所鬯達無所事乎¶用力也今平章全公名臣世家髙
情雅節至正而不厲至明¶而不察達乎事物之變而不
屑於言究乎天人之緼而不滯¶於迹淵乎其有道充乎
其有容氣完而不忤於物接用大而¶不事於小施幾古
之所謂杜徳機者乎江右有水旱之菑民¶力竭矣天子
慨然輟公於親宻之地以往鎮之吾民其庶¶幾乎豫章
之流湯湯匡廬之雲蒼蒼公超然有意於其間乎¶君子
<pb:KR4d0493_WYG_006-29a>
來朝其旂斾斾鸞聲噦噦請得與都人士共候焉¶
　　送李道濟之官夷陵詩序¶
東觀古稱蓬萊道山今尤為清華髙簡予與今禮部康
公子¶山尚書在館時新進士六七人為之僚道濟以文
學署掾一¶時雍容蕭散非特人羨之諸君子亦自以為
樂也未年嵗間¶各遷官散去掾獨留館數年始得官夷
陵幕來徵文為别吾<md:KR4d0493_SBCK_006-17a>¶聞州小而地僻民淳而事少魚米
筍菜可以奉甘㫖江雲峽¶雨可以極游覽葢樂不在館
<pb:KR4d0493_WYG_006-29b>
閣之下昔子之鄉先生六一公¶嘗令夷陵欲借書觀之
而不可得乃從故府取吏牘而徧閲¶之於是周知情偽
備察姦利謬欺之故悵然以為深感後公¶為政治郡輒
有大過人者及代包孝肅公尹開封清簡平易¶乃有過
於包公者則夷陵閲牘之功有以増益之也天下未¶見
書莫盛於東觀道濟既得讀之累年今之夷陵吏牘固
其¶職尚母鄙其事而盡心焉鄉先生之芳躅不亦可庶
幾乎
<pb:KR4d0493_WYG_006-30a>
　　送達布哈兼善赴南臺御史詩序¶
古人有言朝廷天下之事宰相可行之臺諌可言之行
者或¶不無牽制而言者庶幾得以盡心焉非其位不得
言得其位¶或不足於言故世以為難也兼善以先朝進
士第一人事¶今上天子于奎章之閣一日輟以為行臺
御史此所謂得言<md:KR4d0493_SBCK_006-17b>¶之位可言之時能言之人者乎予聞
之事有大小緩急之異¶小而急者驟言之大而緩者深
言之而又有大且急者如東¶南水旱頻仍民力凋耗賦
<pb:KR4d0493_WYG_006-30b>
用不給者乎吾意兼善受命之日¶念故已在此矣醫之
為病也知證易用藥難藥具矣而病家¶用不用服不服
又有不可知者而醫不敢不盡其技聖天子¶在上視民如
傷當宁以思無言不從無諌不入兼善在閣下¶朝夕之
所見者也使數千里之逺如在旒黈之下非兼善吾¶誰
望乎諸賢賦詩贈之虞集為之序¶
　　送進士劉楨序¶
今嵗吾蜀與計偕者五士皆以鄉里來見既退坐客有
<pb:KR4d0493_WYG_006-31a>
留為¶予言者曰五士皆美才如木向春唯年最少者二
人差後然¶皆佳士次二坐者家必有隂徳予漫聽之不
以為意及南宫¶奏進士名果三人先登次二坐者昌州
劉楨維周也及登第<md:KR4d0493_SBCK_006-18a>¶始克問其鄉里氏族家世父兄所
治業乃知劉氏世春秋學¶避兵瀘州因家焉鄉人為言
劉氏之遷瀘二十餘口及避兵¶唯字徳甫者獨存有子
女三人城破子女俱失久之得其二¶子徳甫夫婦念其
一女尤切次子善卿思解其親憂行四方¶求之知為楊
<pb:KR4d0493_WYG_006-31b>
將所得又轉之文文豪虐百計不可得無以悦親¶心不
遑寧處善卿子偶至成都聞文亡家析其姑適同俘者¶
叙南程復元有子矣悉所將貲竭衣裝盡購得以還至
家善¶卿問曰成都知姑氏音問否具對以文亡適程狀
曰何不購¶以歸曰皆至矣善卿大悦徳甫殁矣未及見
之諒以子孫能¶奉已為愜今程氏夫婦偕其子俱養善
卿家衣食如一中外¶無間言善卿子即楨也進士來見
者首張岡于髙次者楨次¶者支謂興文舉次則李珍彦
<pb:KR4d0493_WYG_006-32a>
博令狐子仁彦安也或言維周¶得姑氏歸與其父對荅
殊類范丞相麥舟也意欲予書之予<md:KR4d0493_SBCK_006-18b>¶不敢靳予言也故
具載如此詠歌而傳之則在能賦之士大¶夫君子矣至
順庚午閏七月二十八日書¶
　　陳雲嶠省親詩序¶
夫神駿之馬可以一日千里而不可從容鸞和於交衢
之舞¶寛博之衣可以揖讓升降而不可奮揚干戈於戰
陳之交隨¶其所遇而周於用者世常難其材焉泗人陳
<pb:KR4d0493_WYG_006-32b>
君新甫以名將¶相家遭逢盛明廣大之日其昬姻皆衛
霍金張之門其交游¶兼嬰布臯乘之属散萬金於一醵
而不為泰待千乘之卿以¶長揖而不為敖此其人豈屑
屑錐刀之末求譽於鄉原局局¶於銜橜之間而效用於
軌轍者哉宜乎一出而受知仁廟¶驟命以三品之貴而
不吝也既而草儀前殿贊禮明廷俯仰¶進退郁郁乎有
文是以¶英皇肇行鹵簿既閑習於緜蕝之初<md:KR4d0493_SBCK_006-19a>¶皇上親祠
太室妙對揚於顧問之頃博聞洽禮之士無以加¶焉世
<pb:KR4d0493_WYG_006-33a>
所謂難其材者新甫其兼之矣乎吾嘗見其退食也琴¶
書在前寄逸興於篇翰其屢空也賔客散去無悔志於
當時¶其孝於親也出乎天性方承顔於膝下母命之仕
則仕從事¶於朝廷母思其歸則歸其去就之決又有如此者
同朝之¶士喜其歸省之及時惜其投簮而蹔逺作詩以
餞之吾聞新¶甫之在維揚也東渡大江得佳山水於常
潤之間登髙丘而¶望滄海見其所謂雲嶠者眇然乎虚
明浩蕩之外將無乘風¶而長往乎太夫人年髙新甫方
<pb:KR4d0493_WYG_006-33b>
强仕願敦孝弟之道以成忠¶厚之徳吾占諸易得漸之
上九鴻漸于逵其羽可用為儀吉¶新甫尚翩翩而來朝
哉¶
　　宣城貢先生慶八十詩序¶
宣城貢先生年八十之嵗親戚鄉黨郡縣長吏部使者
咸往<md:KR4d0493_SBCK_006-19b>¶慶樂之中朝公卿學士大夫嘗與其季仲章同朝
者聞而咨¶羨焉為文章歌詩以授其子師正俾歸以為
先生夀而集題¶辭焉夫古之人所以尊夫髙年者詩書
<pb:KR4d0493_WYG_006-34a>
琴瑟足以相其徳衣¶裳鼎俎足以奉其體子孫賔客足
以樂其志遭時昇平耳目¶不接於拂膺之境則為全美
焉而先生皆兼有之誠所謂人¶瑞者乎昔者西都諸儒
申公伏生皆八九十至於百嵗而浮¶丘伯或者又謂其
得仙道夀葢不知其紀也貢氏明經世家¶也為申為伏
為浮丘固其宜哉¶
　　送甘以禮詩序¶
集之從祖恵州通判府君以嵗丁丑避地至古端而殁
<pb:KR4d0493_WYG_006-34b>
焉即¶葬於其郡之江上内附國朝以來諸叔相繼淪謝
獨先㕘¶政郡公北還規往迎遷率以事阻嵗時嘗遣子
弟門人往省¶後先公老猶恒以此為念集仕于朝未獲
申先志而無一時<md:KR4d0493_SBCK_006-20a>¶敢忘也泰定中甘君以禮有交游之
舊適調端幕府集以情¶告焉以禮既下車期月之間政
以敏辨乃率其僚與縣吏以¶暇日即吾壠而問焉則樵
牧洊至耕者或侵其域矣乃召訊¶故老而得其實伐木
表其處曰虞通判墓置守冡一户俾食¶度舟之利以圖
<pb:KR4d0493_WYG_006-35a>
永久且將祀諸學官而秩滿歸矣武夷詹君¶景仁僉憲
廣東行部至端申理其事大抵皆以禮之遺也集¶家本
雍蜀兵火以來墳墓散在東南者未能一一歸𦵏而省¶
掃不能嵗至先恵州之墓乃蒙以禮髙義如此其感激
何可¶忘耶以禮調官京師僅取便家一筦庫以去集備
位班行知¶以禮之材賢而不能薦感以禮之恩而不能
報於中心實有¶愧焉故直叙其事以識别乃若區區之
心尚或自見於他日¶乎
<pb:KR4d0493_WYG_006-35b>
　　曽魯公世家盛事集後序<md:KR4d0493_SBCK_006-20b>¶聞故史臣曰宋昭陵時韓魏公與曽魯公同為相歐陽
公㕘¶知政事韓公於法令典故則問曽公文學人材則
問歐陽公¶百官奉法循理而朝廷治噫何其盛也然則
不治者其由於¶不奉法循理也歟古之人所謂豈弟君
子者蓋以為有盛徳¶備福之人則可以為治世者也至
順三年十月曽公之裔孫¶香山令淳來京師以其先世
門人林彬所述曽氏衣冠盛事¶一卷來相見曰東都之
<pb:KR4d0493_WYG_006-36a>
事備矣而南渡後若乾道宰相慶元¶倫魁以下蓋略焉
將叙而錄之鄉先生傳季謨甫謂淳曰雍¶虞氏之在史
官者宜請叙之是以來告集惟先忠肅公實與¶相國同
事阜陵有同朝之好不敢忘也故謹書其事如右莆¶田
陳衆仲慶厯從官故家今為國學官嘗為余言至元時
有¶御史按事過泉州問曽氏家廟所在而敬拜焉初内
附族人¶驚不知所為御史乃徐言族人我魯公諸孫之
留居鄭州者也<md:KR4d0493_SBCK_006-21a>¶出譜牒叙昭穆與族人昆弟父兄相對
<pb:KR4d0493_WYG_006-36b>
愴然泣下隨至白石¶村拜墓驩㑹一月乃去惜不記御
史名予從弟弦至治中宰¶管城知有曽氏墳墓在其境
亦不知御史何人淳行求之以¶見諸譜可也嗚呼前朝
世家子孫至于今淪落盡矣淳言曽¶氏猶數十房淳雖
逺仕南海上然去鄉不逺惓惓以先世遺¶事泯殁為懼
而輯錄之忠厚之澤於此蓋可見矣後之人尚¶鑒兹哉¶
　　禁扁序¶
繼志故翰林學士承㫖中書㕘議魯國王文康公之次
<pb:KR4d0493_WYG_006-37a>
子也¶世祖皇帝既取宋淮南忠武王還奏留董忠獻公
鎮綏江南¶時文康公以翰林應奉文字使董公軍中因
謂董公曰宋氏¶經史圖籍文書略備不及今上送朝廷
懼將散軼不可復得¶關係甚重也董公竒其言悉錄中
秘外府圖書運舸致之京<md:KR4d0493_SBCK_006-21b>¶師而属文康公護之今館閣
所藏多當時故物有識者甚韙¶二公所為也于後文康
公敭厯臺省賔客門人一時文學之¶選皆在是以繼志
兄弟見聞異於常人又以彊記博學稱於¶時自紈綺之
<pb:KR4d0493_WYG_006-37b>
習固無與斯事而寒雋視之更興寡陋之嘆矣¶禁扁之
書在史館暇日所編號為詳贍而他著述尚多也繼¶志
年富力彊好親師友則所學又當不止如著此書者¶
　　送趙茂元歸鄉序¶
百年之前吾蜀文獻之懿多出在東南名家者數十宋
亡先¶輩凋謝流風餘韻其或存寡矣眉山趙君茂元自
其大父王¶大父世以春秋掇巍科登顯仕有譽聞於當
世與同郡楊氏¶史氏程氏家氏門户相望互為婚姻雖
<pb:KR4d0493_WYG_006-38a>
逺在呉越家庭之間¶郁郁乎故鄉近古之意也内附垂
六十年茂元父子服其冠¶衣講學郡縣不以官卑祿薄
為嫌意氣濯如也藹如也至治<md:KR4d0493_SBCK_006-22a>¶壬戌予適呉將即遺老
故家而有徵焉未幾召還史館未及¶有所訪問獨茂元
方為呉學正得從容焉而茂元有悼亡之¶戚亦不獲盡
所欲言也後十年調官京師乃取閩中一巡徼¶以去曰
親老矣急於養焉又匆匆以别噫予終無以廣其寡¶陋
也乎前年被詔纂述史記頗恨蜀學微絶諸君子緒言
<pb:KR4d0493_WYG_006-38b>
不少見於故府聞茂元得其曾外祖平舟楊公遺文將
從官¶下并其家集刻之此志誠忠厚矣集欲更推其意
訪諸家之¶有傳者錄以上送其於補塞闕違不亦美哉
敢書此以為别<md:KR4d0493_SBCK_006-22b>¶　
　
　
　道園學古錄卷六


<pb:KR4d0493_WYG_007-1a>
欽定四庫全書
　道園學古録卷
